#-*- mode: mandoku-view; -*-
#+DATE: 2015-08-30 21:49:10.290852
#+TITLE: 古尊宿語錄
#+PROPERTY: CBETA_ID C077n1710
#+PROPERTY: ID KR6q0263
#+PROPERTY: SOURCE Zhonghua Canon Vol. 077, No. 1710
#+PROPERTY: VOL 077
#+PROPERTY: BASEEDITION C
#+PROPERTY: WITNESS C
#+PROPERTY: LASTPB <pb:KR6q0263_C_032-0837a> 
#+PROPERTY: JUAN 32

 古尊宿語錄卷第三十二　　　　　多八¶
僧錄司右闡教兼鍾山靈谷禪寺住持　淨戒　重校¶

龍門佛眼禪師語錄四¶

偈頌
示道三偈并敘
敘

宗乘一舉作¶
者埋冤古路縱橫若為措足苟非知方俊眼¶
出格上機舉一明三普同流浪其或循言執¶
滯病在見聞杜口藏形過歸傍認欲得決求¶
大寶莫作小商撒手懸崖當空便擲百千三¶
昧豈在外求若認語言即名邪解至於警物¶
垂務衡鑒將來百匝千重少諧手足或中途¶
病轍半路絕粮引諸子以伶俜蓋指南之不¶
妙良由澄潭月影隱隱迷蹤直須坐断毗盧¶
優游大徑故作示道三偈以資唱道之万一¶
固非次第淺深數量名字之所得也冀達道¶
之士相期於茲矣。
隨流
#+BEGIN_VERSE
「　千聖靈蹤百草¶頭卓然放去号隨流從教万古無人識笑殺¶溈山水牯牛
#+END_VERSE
」
合轍
#+BEGIN_VERSE
「　水中月是天邊月南¶北東西更無別新羅打鐵火星飛燒着指頭¶名合轍
#+END_VERSE
」
雙唱
#+BEGIN_VERSE
「　坐断千差古路頭解開空¶岸濟人舟明明一句該羣像善唱非聲作麼¶求
#+END_VERSE
」
標指六偈并敘
敘

諸佛出世無法示人¶
祖師西來無道可指唯談自悟是謂頓門若¶
尚筌蹄必難話會然則忘其方便迷者難以¶
進途標指示人或有可曉故循好言之士唱
<pb:KR6q0263_C_032-0837b>¶
偈六篇以舉一隅無勞三返後之冥合者或¶
有可取焉。
迷悟
#+BEGIN_VERSE
「　迷者迷悟悟者悟迷迷¶悟同體悟者方知迷南為北實情取則北本¶是南悟無移忒返究迷緣莫得來處忽悟正¶方迷復何去其迷則迷妄自高低生死惡覺¶枉受膠𥻿達迷無妄歡喜無量殺無明賊秖¶在一餉一餉之間冥通大千直下了了三際¶虛玄無始時來揔由今日盡未來際更不尋¶覔當念無念靈光熖熖靈熖騰輝心知難掩¶靈源蕩碧森羅普入海印發明非関動息根¶塵不偶心珠寧守返不我觀出兮還有有無¶齊出無有蹤跡智用雖奇猶遭悟覓悟為法¶障身招罔象犴狢無風徒勞展掌祖父書契¶本來家業舊日風光不妨要截哆哆和和依¶前疑着元無病痛何勞說藥足踏實地開眼¶瞌睡大地忙忙會我如是如是之法不因迦¶葉是誰兒孫喃喃亂說你解乱說智者便瞥¶此門廣大愚人自爇自謗自爇不干我事我¶是癡人汝能靈利
#+END_VERSE
」
坐禪
#+BEGIN_VERSE
「　心光虛映體絕¶偏圓金波匝匝動寂常禪念起念滅不用止¶絕任運滔滔何曾起滅起滅寂滅現大迦葉¶坐臥經行未曾間歇禪何不坐坐何不禪了¶得如是始号坐禪坐者何人禪是何物而欲¶坐之用佛覓佛佛不用覓覓之轉失坐不我
<pb:KR6q0263_C_032-0837c>¶觀禪非外術初心閙亂未免回換所以多方¶教渠靜觀端坐[(冰-水+〡)*ㄆ]神初則紛紜久久恬淡虛¶閑六門六門稍歇於中分別分別纔生似成¶起滅起滅轉變從自心現還用自心返觀一¶徧一返不再圓光頂戴靈熖騰輝心心無礙¶橫該豎入生死永息一粒還[舟-(白-日)]點金成汁身¶心客塵透漏無門迷悟且說逆順休論細思¶昔日冷坐尋覔雖然不別也大狼藉剎那凡¶聖無人能信匝地忙忙大須謹慎如其不知¶端坐思惟一日築着伏惟伏惟
#+END_VERSE
」
入道¶

#+BEGIN_VERSE
「　道本無瑕擬心已差纔生朕兆徧界空花若¶欲全舉除非直與不用增添現成規矩洞徹¶根源法法周圓靈明法尓妙絕言詮言詮不¶得得亦差忒逈出根塵古今取則存不可見¶亡兮對面匪存匪亡森羅自現心外無法法¶外無心心法齊照境智甚深心忘照滅境智¶同歇一道通同十方俱攝生死涅槃元無兩¶般四生六道息苦停酸平等大道無有邪正¶胡漢不來欲何為鏡像虛鏡皎鏡像斯照像¶去鏡亡千聖非妙此門難入唯君自息若入¶此門半錢不直不直半錢萬國爭觀所以說¶云大道體寬
#+END_VERSE
」
見聞
#+BEGIN_VERSE
「　見極垂光𦗟圓含響¶若謂見聞法成塵想光流大千響傳沙界對¶現全彰無在不在聲不是聲色不是色非色
<pb:KR6q0263_C_032-0838a>¶非聲山高水急眼不可見耳不可聞非見非¶聞宛尓見聞見色聞聲脫出根塵水月鏡像¶夢幻施陳文殊寶剎觀音普門周羅法界唯¶子一人身土交映妙絕凡聖本有天真非病¶不病長歌且唱妙舞更誇東西南北示現空¶花生死去來去來生死若不如是多過多咎¶茲言未諦此語皆宗標指若示古人同風
#+END_VERSE
」¶

水月
#+BEGIN_VERSE
「　水月指陳最踈最親若謂可見還帶¶重輪月皎於上水流於下彼此非干應緣何¶假聲回響轉垜成招箭指喻孰明標門誰辨¶凡夫見聞月皎水渾心波業識奔流苦門二¶乘聞見如鏡中面對像迷真渠還未薦水澄¶月映孤光逈逈滅此化城更須前進一月耀¶天光吞大千森羅頓現亘尓無邊齊含寶月¶交光廓徹非中非外一多融攝毗盧性海自¶他無礙迷悟悟迷相亡相在一塵百億百億¶一塵奔走塵剎不動本身光亡月落幾人摸¶索四十九年渾用不着丈夫壯志自有行市¶十字路頭看人失利不忻諸聖不厭凡夫拈¶箕奉帚跨馬騎驢若人笑我我亦笑渠更問¶如何我不識書
#+END_VERSE
」
語默
#+BEGIN_VERSE
「　至道非言言亦可¶傳可傳何也應物而宣言雖應物物自無物¶無物之言言音自沒絕言之語妙應還普道¶非晦明語默同取舉復誰唱物物虛曠咸通
<pb:KR6q0263_C_032-0838b>¶大千徧乎塵想品𩔗非一同言異出圓音落¶落凡聖俱適千品万𩔗薰含種智故此一門¶稱無量義山河宣演草木楊音長說無間所¶謂甚深深兮甚淺不動情見最省工夫凡夫¶不薦不薦最親妙義敷陳歡言即笑恚怒即¶嗔嗔為金剛喜為迦葉華藏毗盧心心相接¶接兮可見莫看背面無字密言從茲出現現¶復誰論非用耳聞六根共戶妙偈星分森羅¶經文不出一塵非舌非辯雷轉電奔展之在¶手何法不有縱橫三界無一滲漏時人不信¶執言說病依倚前塵以為決定決定是心決¶定是塵心塵所使非自由人諸聖苦口隨愚¶過咎巧說多詞強為分剖法無言說汝須善¶別捨離語言生死自絕凡夫聞此無說過咎¶取彼無言冥然長久端坐暗獄以心相續背¶却語言猶如土木捨有之無落在邪途有無¶俱病二病俱祛祛復何去不離當處當處不¶生語默相取取兮不知是東是西說即不說¶不疑即疑故稱佛子了事凡夫是何凡夫問¶取李胡
#+END_VERSE
」
彼我不二
#+BEGIN_VERSE
「　諸人行李處非我君¶不能我今憑子力還與汝同心彼我無荖忒¶超然絕古今千差非止水生死自平沉對容¶誰不妙拂袖省知音不墮機前路明明定淺¶深其如未覺了彼我徒自侵
#+END_VERSE
」
動靜常一
<pb:KR6q0263_C_032-0838c>¶

#+BEGIN_VERSE
「　本自未嘗迷何勞今日悟守住寂寞城知君¶還錯悞從前諸聖人元是凡夫做豈有別路¶岐教人離憂苦秖者生死中即是佛去處有¶人忽踏着選甚淨穢土一向不回頭喚之亦¶不顧千聖不奈何可不省言語了却貪嗔癡¶即是諸佛母
#+END_VERSE
」
妙語方知
#+BEGIN_VERSE
「　佛與祖師言拈¶花示癡子我今發此談何言顛倒尓當人自¶天真譬之秋潭水一物著不得豈用安名字¶切莫向其中認之還不是不見須菩提空空¶達彼彼
#+END_VERSE
」
了妄元真
#+BEGIN_VERSE
「　問汝貪嗔癡家住在¶何處我今要與汝各各分頭去好好細思量¶免被他官府大者名為貪養得二舍第三郎¶都一處日夜共活計令汝家戶大使汝善調¶制子今苦厭我我與子發誓一要子自知二¶要子依例三要當處生四要歡喜偈與汝善¶和同一一無凡穢一覺一切了何須去煩翳¶我是諸佛母十方及三世
#+END_VERSE
」
物我無差¶

#+BEGIN_VERSE
「　青山是我身流水為我命養之以四時蕭然¶自條正覆育諸眾生六度自修省栽花種菩¶提拂石要安靜不見楊柳飛自有蒲萄影玩¶之且不厭去亦無冤競一性一切性娑婆大¶圓鏡
#+END_VERSE
」
同居善說
#+BEGIN_VERSE
「　世人不識我求我以形¶容形容不相似徒觀紙上龍若要識得我問¶取主人翁主人好家業物物要安藏六兄誇
<pb:KR6q0263_C_032-0839a>¶藝術三母足溫良南廳善書筭北庫多財粮¶住來但覺久懶去問張王君若一識得與汝¶同屋梁
#+END_VERSE
」
美容可觀
#+BEGIN_VERSE
「　一別海山中十年春¶草綠相思在方寸顏容皎如玉音書杳不來¶桃李繁且熟唯有意中人使我眉頭蹙
#+END_VERSE
」¶

妙容非覩
#+BEGIN_VERSE
「　通身無影像脫體露堂堂不話¶非聲色何曾有短長河沙恒徧現故号法中¶王優曇花正開嗅着不聞香
#+END_VERSE
」
延促自尓¶

#+BEGIN_VERSE
「　春日春山裏萬事𥁞皆春春光照春水春氣¶結春雲春客春情動春詩春更新唯有識春¶人萬劫元一春
#+END_VERSE
」
體寂咸周
#+BEGIN_VERSE
「　妙體無方具¶徧知近邦遠剎絕毫𨤲根塵應念周沙界坐¶断毗盧發大機
#+END_VERSE
」
應緣不錯
#+BEGIN_VERSE
「　法法無差是¶正修見聞從此絕漂流窮心未到忘心處一¶聚根塵安得休
#+END_VERSE
」
祖師地種花及揔頌¶

地
#+BEGIN_VERSE
「　性地本無生因生說有地流傳古至今¶非愚亦非智
#+END_VERSE
」
種
#+BEGIN_VERSE
「　從昔未曾迷於今何所¶悟秖緣種性深更亦無別路
#+END_VERSE
」
花
#+BEGIN_VERSE
「　有種有¶心地因緣花自開要知成果處却笑祖師來
#+END_VERSE
」¶

揔
#+BEGIN_VERSE
「　五葉花開後山長水更深亂雲橫谷口¶游子謾追尋
#+END_VERSE
」
六句偈六首并敘
敘

六句偈¶
者各盡自心功德藏無少間然也不離六句¶
而超六句方曉此意。
前念是凡
#+BEGIN_VERSE
「　前念是¶凡短布裁衫長亭送客落日張帆
#+END_VERSE
」
後念是聖
#+BEGIN_VERSE
「　後念是聖一拳打正干戈叢裏拾得性¶命
#+END_VERSE
」
前念非凡
#+BEGIN_VERSE
「　前念非凡語正言讒天高¶海闊毛羽𣯶𣯶
#+END_VERSE
」
後念非聖
#+BEGIN_VERSE
「　後念非聖萬¶象明鏡不假薰修本來清淨
#+END_VERSE
」
前念即凡¶

#+BEGIN_VERSE
「　前念即凡凡不能測若人要知終不指劃
#+END_VERSE
」¶

後念即聖
#+BEGIN_VERSE
「　後念即聖聖不能知鐵牛過海¶石女生兒
#+END_VERSE
」
十憶偈并敘
敘

余嘗謂先聖雖¶
徃其道則存苟或契同吾斯在矣百丈因言¶
之溈山曰如忘或憶所言憶者歷然神解如¶
耳目所對更不差錯者也故作十憶偈十首¶
以自發明先旨使千載之下咸令信受亦貴¶
知余未始少忘也吾既知之矣尓等知之乎。¶

憶少林
#+BEGIN_VERSE
「　一從三拜後千古錯流通永日無¶人到蕭蕭檜栢風
#+END_VERSE
」
憶曹溪
#+BEGIN_VERSE
「　葉落歸根後¶曹溪一滴深山居人少到真實好知音
#+END_VERSE
」¶

憶南泉
#+BEGIN_VERSE
「　一歸方丈後何處覓南泉昨夜三¶更月寒光照座前
#+END_VERSE
」
憶趙州
#+BEGIN_VERSE
「　不下禪床後¶曾無善巧言平常安樂事今古謾流傳
#+END_VERSE
」¶

憶南陽
#+BEGIN_VERSE
「　丹霞相訪後從此話南陽草作青¶青色春風任短長
#+END_VERSE
」
憶雙林
#+BEGIN_VERSE
「　一入雙林後¶天宮事可猜賣魚人不厭何處見如來
#+END_VERSE
」¶

憶寒山
#+BEGIN_VERSE
「　一住天台後身單布亦穿雖然䈥¶骨露歌笑不堪傳
#+END_VERSE
」
憶龐翁
#+BEGIN_VERSE
「　石上栽花後¶生涯自是春若逢親切問端的不饒君
#+END_VERSE
」
<pb:KR6q0263_C_032-0839c>¶

憶先師
#+BEGIN_VERSE
「　一見先師後堪悲復堪笑為問何¶以然八十重年少
#+END_VERSE
」
憶伊余
#+BEGIN_VERSE
「　憶着伊余後¶呵呵笑未休何人知此意有語不堪酬
#+END_VERSE
」¶

十可行十頌并敘
敘

華嚴以十法界揔攝多¶
門示無盡之理禪門有十玄談以明唱道洞¶
山有十不歸以表超證山僧述十可行以示¶
後生庶資助道譬諸蓬生麻中不扶而直又¶
如染香之人亦有香氣有少益者書之于后。¶

宴坐
#+BEGIN_VERSE
「　清虛之理竟無身一念歸根万法平¶物我頓忘全體露個中殊不記功程
#+END_VERSE
」
入室¶

#+BEGIN_VERSE
「　問道趍師印自心入門端的訪知音此生不¶踏曹溪路到老將何越古今
#+END_VERSE
」
普請
#+BEGIN_VERSE
「　拈柴¶擇菜師先匠進業修身見古人若到諸方須¶審實龍門此法是通津
#+END_VERSE
」
粥飯
#+BEGIN_VERSE
「　三下板鳴¶生死断十聲佛唱古今通開單展鉢親明取¶不可麤心昧苦空
#+END_VERSE
」
掃地
#+BEGIN_VERSE
「　田地生塵便掃¶除房廊蕭洒共安居裝香掃地無餘事默耀¶韜光示智珠
#+END_VERSE
」
洗衣
#+BEGIN_VERSE
「　臨流洗浣莫踈慵入¶眾衣裳垢不中上下隣肩薰炙久身心動念¶肯消鎔
#+END_VERSE
」
經行
#+BEGIN_VERSE
「　石上林間鳥道平齋餘無¶事略經行歸來試問同心侶今日如何作麼¶生
#+END_VERSE
」
誦經
#+BEGIN_VERSE
「　夜靜更深自誦經意中無惱睡¶魔惺雖然暗室無人見自有龍天側耳聽
#+END_VERSE
」¶

禮拜
#+BEGIN_VERSE
「　禮佛為除憍慢垢由來身業獲清涼
<pb:KR6q0263_C_032-0840a>¶玄沙有語堪歸敬是汝非他事理長
#+END_VERSE
」
道話¶

#+BEGIN_VERSE
「　相逢話道莫虛頭大語高聲笑上流言下若¶能窮本末肯將無義結朋儔
#+END_VERSE
」
感興二首¶

#+BEGIN_VERSE
「　空裏形骸夢裏身夢中身世莫追尋可怜一¶脉嵓前水流入人間古到今
#+END_VERSE
」
#+BEGIN_VERSE
「　夢幻空花秖¶自知潛思二十九年非夕陽芳草曾行處誰¶料紅蓮步步隨
#+END_VERSE
」
海會辝老和尚
#+BEGIN_VERSE
「　來時無¶有語去亦不知聞此曲誰能和轟轟出白雲
#+END_VERSE
」¶

五祖老和尚寄鐵牛歌與師
#+BEGIN_VERSE
「　昨夜三更前¶鐵牛耕盡田喫着三春草吐氣在青天也無¶欄也無圈前山後山任方便不曾造次損田¶苗愛惜皮毛不輕賤忽然大震一聲雷始覺¶從前俱顯現
#+END_VERSE
」
師和
#+BEGIN_VERSE
「　混沌未分先剖判生¶成不假陰陽煆頭角前來是好牛皮毛更不¶重更換滿目平田無寸草飢飡渴飲無生老¶威音王佛是如今有甚眾生可尋討哮吼一¶聲天地動達人見處吾無用坐断毗盧世界¶寬自是衲僧眼皮重一遇知音和始齊自餘¶揔是閑陪從
#+END_VERSE
」
#+BEGIN_VERSE
「　山中閴寂爐邊靜坐因思四¶十年人間世外林泉之樂與夫區區世上者¶何遼遠也諦思究極于至道遂成山偈聊以¶自勉并示諸禪人使勿如老夫之回頭晚也¶動境徧娑婆以之成逼迫安心一處坐從是¶虛生白逼迫何逼迫膏火煎魂魄虛白何虛
<pb:KR6q0263_C_032-0840b>¶白廣莫揚孤翮良哉靜者心四海猶為窄匹¶彼在動士天地何遼隔故茲審觀究二者俱¶介僻棄彼而奔此安得有深益樂者自何至¶苦者自何適苦樂忘根緒由夫征路陌路陌¶苟不征躭躭本家宅昔未厭瓦礫今豈重金¶[辟/王]金壁有所重瓦礫未可擲瓦礫謂金壁殺¶盜應非逆金壁謂瓦礫聖賢失蹤迹金[辟/王]而¶金壁瓦礫而瓦礫苦樂各平等法法無假徣¶大空離眾念真實無改易樂而無樂相苦亦¶無苦跡苦樂同十虛心門廣開闢龍吟而鳳¶鳴天淵發金液人不念諸道飢口枉求食一¶也及夫此曹溪稱上客因思賢聖人不寐徹¶殘夕時哉各勉旃升沉在咫尺
#+END_VERSE
」
題四面法智禪師塔
#+BEGIN_VERSE
「　珍重靈知者綿綿亘古今人居¶千聖外塔鎻亂雲深碧落杉松色[舟-(白-日)]崖虎豹¶音回光如到此必也見師心
#+END_VERSE
」
與太平四面夜坐
#+BEGIN_VERSE
「　城中應接同摩詰雲外無心似老盧¶月白風清深夜坐出家全不費工夫
#+END_VERSE
」
示看經僧
#+BEGIN_VERSE
「　句義縱橫那畔彰五千餘卷揔含藏¶如何不覔根頭意空看枝邊木葉黃
#+END_VERSE
」
讀傳燈錄二首
#+BEGIN_VERSE
「　虛名虛說傳來久真語真蹤示¶後人虛實灼然知下落清風千古見芳塵
#+END_VERSE
」¶

#+BEGIN_VERSE
「　家家門前火把子半夜愚夫說相似碧天如¶水月如鈎古今流落閑名字
#+END_VERSE
」
示栽松僧
<pb:KR6q0263_C_032-0840c>¶

#+BEGIN_VERSE
「　一寸靈苗手自栽前崗後隴作良材敢將不¶朽傳他曰唯把青青示後來
#+END_VERSE
」
山中偶作三首
#+BEGIN_VERSE
「　分明不了却成迷無限風光付與誰若¶得家山田地穩自然處處不思議
#+END_VERSE
」
#+BEGIN_VERSE
「　舊事成¶空莫可追舊心將把再思惟古人不隔絲毫¶許會得如斯也大奇
#+END_VERSE
」
#+BEGIN_VERSE
「　休處言休便好休五¶湖蹤跡任遨遊莫嫌活計無多子此個牟尼¶用到頭
#+END_VERSE
」
示眾
#+BEGIN_VERSE
「　求心心未諦等人人不來¶嵓花曉來雨寂寞為誰開
#+END_VERSE
」
三句頌
#+BEGIN_VERSE
「　禹宂¶龍門寺探珠欲問龍驪珠吞在腹(如何収得請續末後¶句)
#+END_VERSE
」
讀靈源十二時歌
#+BEGIN_VERSE
「　一日日一時時龍門¶老心自知
#+END_VERSE
」
師常以六隻骰子示禪人…
#+BEGIN_VERSE
「　六隻骰子滿盆紅不用安¶排秖麼通擬欲進前求解會大似西行却向¶東
#+END_VERSE
」
#+BEGIN_VERSE
「　六隻骰子滿盆紅塵墨河沙用莫窮誰¶能解展金剛手祖佛親來亦掃蹤
#+END_VERSE
」
#+BEGIN_VERSE
「　六隻骰¶子滿盆紅馬載驢駞一擲空赫赤窮來無可¶賽請君從此現神通
#+END_VERSE
」

(僧問六隻骰子滿盆紅時如何師云無人能賽¶
云忽遇恁麼人來時如向師云平出云請君從此現神通作麼生現師云骰子在我手裏)。¶

迷逢達磨
#+BEGIN_VERSE
「　信步遊梁魏乘時別少林長安¶車馬客無限利名心
#+END_VERSE
」
因法眼頌…¶

#+BEGIN_VERSE
「　根問本人何所適塗割等平忘順逆有為雖¶偽性常真法法無依稱善吉
#+END_VERSE
」
無情說法
<pb:KR6q0263_C_032-0841a>¶

#+BEGIN_VERSE
「　無情說法異盲聾聽得之人眼耳通不但近¶塵并遠剎十方度盡顯全功
#+END_VERSE
」
寒食禮先師真五首
#+BEGIN_VERSE
「　雲水叅尋訪此宗十年磨刮太虛¶空區區力盡空依舊方知萬法本來同
#+END_VERSE
」
#+BEGIN_VERSE
「　一¶悟吾師心便息信門入處還無入二十年中¶事密如向人殊不勞心力
#+END_VERSE
」
#+BEGIN_VERSE
「　前人說法後人¶聽由來兩箇揔無情秖緣口耳都相似所以¶流通道自成
#+END_VERSE
」
#+BEGIN_VERSE
「　去人去矣叮嚀囑住者相承¶無断續若遇知音一和時乃知去住常充足
#+END_VERSE
」¶

#+BEGIN_VERSE
「　清明寒食與諸人共禮先師不動身萬法本¶閑心亦尓將來誰是得吾真
#+END_VERSE
」
和珪首座二頌
#+BEGIN_VERSE
「　秖論親切不論時回笑諸方䧟虎機一¶句未容開口對片帆先逐便風歸頭頭有路¶堪行履物物無差莫棄違不見黃梅足奇士¶盧公却得祖師衣
#+END_VERSE
」
#+BEGIN_VERSE
「　媿尓相求識𡻕寒不嫌¶危磴路千盤歸堂一劄曾親訪閉戶深山肯¶自瞞月下篇章應獨和壺中天地共誰看臨¶機大用全𠬧放何必區區握雪團
#+END_VERSE
」
送郭大夫知鉅野
#+BEGIN_VERSE
「　東歸半載漁樵樂北去三年父¶母來金馬玉堂彈指入寶樓香閣一時開
#+END_VERSE
」¶

題陳子羙息陰堂
#+BEGIN_VERSE
「　湛湛寒溪疊疊山息陰¶投老得身閑武陵花好春長在漁棹歌清事¶不関眼底兒孫從富貴樽前𩯭髮任斕斑天¶機曰有真消息頻許禪僧共徃還
#+END_VERSE
」
題孫欽之養素軒
#+BEGIN_VERSE
「　善養不教聲色亂素絲無染是¶天真有時來此軒中坐作箇忘機混沌人
#+END_VERSE
」¶

智海化士乞頌
#+BEGIN_VERSE
「　乞食山城歸帝里毗耶鉢¶飯香而羙莫念故園桃李春更叅上國西來¶𣅀
#+END_VERSE
」
示圍爐僧
#+BEGIN_VERSE
「　爐邊靜坐默無言勿論麤¶踈若市鄽冷暖此中看火色祖師心印為親¶傳
#+END_VERSE
」
題徐四翁壁
#+BEGIN_VERSE
「　徐翁活計天真年老無¶喜無嗔叅取面前桑樹乾坤不出一塵
#+END_VERSE
」¶

題祇園庵
#+BEGIN_VERSE
「　祇園誰住此謂是钁頭通物外¶庵邊竹人間耳畔風露畦青戢戢煙圃綠濛¶濛秖箇潛心處分明古者同
#+END_VERSE
」
夏散輙病既病且惱因書山偈示一二禪者
#+BEGIN_VERSE
「　萬刼一瞬¶視塵沙不動移若為論過未併揔入無時海¶闊波仍帀心通佛可齊床頭木枕子推出恐¶人迷
#+END_VERSE
」
題侍者寮香林閣
#+BEGIN_VERSE
「　葛厨松枕午䆫¶凉臥看風雲草木香彈指徧遊塵剎𥁞故山¶歸路笑羊腸
#+END_VERSE
」
送常侍者西歸省親
#+BEGIN_VERSE
「　本從¶綿竹過南方依前歸入綿竹去井舍猶為舊¶曰居山川不改當時處鄰人見之莫驚愕親¶里歡迎断思慮有問南方所得時瘦藤為我¶聊輕據
#+END_VERSE
」
小師崇堅乞偈
#+BEGIN_VERSE
「　事辦須尋道方¶明尓本來禪関無鎻鑰秖要用心開
#+END_VERSE
」
龍門偶作五首
#+BEGIN_VERSE
「　明月何皎皎永夜入我室照出¶萬古心念此百年質隔牎風露泫擁毳衣衾
<pb:KR6q0263_C_032-0841c>¶密遲遲不能寐餘光在東壁
#+END_VERSE
」
#+BEGIN_VERSE
「　叨叨林鳥啼¶披衣中夜坐撥火悟平生窮神歸破墮事皎¶人自迷曲淡誰能和念之永不忘門開少來¶過
#+END_VERSE
」
#+BEGIN_VERSE
「　嗚嗚鼯鼠啼時人皆不喜得意即相呼¶意去當自止吉凶由之生吾未見其理此言¶如未聞大梅有宗旨
#+END_VERSE
」
#+BEGIN_VERSE
「　初夜涼生早微雲卷¶太空燈懸松竹露簾捲薜蘿風可笑千年事¶能將一念通相逢禪客問細細話吾宗
#+END_VERSE
」¶

#+BEGIN_VERSE
「　每念心中事頻開掌內珠欲憑天上鴈待寄¶水中魚此意終難寫斯言不可書含毫竟寂¶寞遶屋樹扶踈
#+END_VERSE
」
題靈光臺壁

政和七年¶
院成別於南山下作靈光臺臺上立雙浮[圖-囗]¶
西向見日沒處是謂歸根収藏之旨也一窣¶
堵波以奉前後宗師化盡報體一窣堵波用¶
安十方禪僧火後遺骨是二者爰彰寂滅之¶
道殊途而同歸万靈咸會者也吾之朽骨亦¶
藏于此世世冝遵守之長而且久與夫虛空¶
齊壽者斯雙塔之所以建也其年寒食日住¶
山清遠記并述二偈云。
#+BEGIN_VERSE
「　吾初欲作真常語¶更恐真常暗流注不如不語人共知人欲知¶之反勞慮崖頭浮[圖-囗]示其相臺上野雲飛不¶住周遊獨步或可追錦繡谷中歸舍去
#+END_VERSE
」¶

#+BEGIN_VERSE
「　百骸潰散此日言一物長靈異時語此日長¶靈猶可知異時潰散憑誰舉可知所以有生
<pb:KR6q0263_C_032-0842a>¶滅解舉方能忘取與光明寂照徧河沙慎勿¶於中論尓汝
#+END_VERSE
」
花山
#+BEGIN_VERSE
「　石龜不念嵗月古舊¶記已滅名尚留道傍蒼木老霜雪澗畔野草¶隨春秋訛傳細讀華陽傳靈跡獨聞姚比丘¶可憑定力驗今昔人間万事徒悠悠
#+END_VERSE
」
木魚¶

#+BEGIN_VERSE
「　無端擊此溝中断鍾鼓相叅無雜亂能聞所¶聞非二緣以此及此通回換凡夫何故作追¶攀達士若為成智觀可怜流入薩婆若醉眠¶尚尓排魚貫
#+END_VERSE
」
讀經
#+BEGIN_VERSE
「　不染而染妄本虛染¶而不染悉無餘本虛自是能成事體淨何妨¶應万殊断妄證真心豈息非真非妄智還迃¶了真了妄如無碍自在圓明始是珠
#+END_VERSE
」
不寐¶

#+BEGIN_VERSE
「　毗耶離城居士家環堵十笏容河沙八万四¶千高座眾咄嗟已辦薰天花迢迢不到迷是¶障念念常入心無差須彌盧山四大海我見¶如一粟與麻
#+END_VERSE
」
早起
#+BEGIN_VERSE
「　老來愈見心無事夜¶永偏知膽更涼淺淺地爐猶有火依依山月¶尚臨墻試將寂滅那伽定暗寫雕虫篆刻章¶剛被啼雞忽驚断一時歸入正思量
#+END_VERSE
」
起晚¶

#+BEGIN_VERSE
「　展脚縮脚飢鼠啼合眼開眼重露晞覺來始¶了夢時事夢處寧容覺後知瞬息黃梁猶未¶熟翩飜蝴蝶正狂飛披衣獨坐日正午試問¶何如半夜時
#+END_VERSE
」
遊定明塔院作二頌
#+BEGIN_VERSE
「　大士¶安禪地千峯塔院春門深松檜老事古嵗時
<pb:KR6q0263_C_032-0842b>¶新人禮香燈夜鳥啼花雨晨秖應禪石上去¶住亦通神
#+END_VERSE
」
#+BEGIN_VERSE
「　白塔雲中路晴空鳥外簷好山¶長入望終日坐無厭幾個竹生石數枝花映¶簾長安曾未到神力動飛潛
#+END_VERSE
」
因舉楞嚴經七處徵心成頌
#+BEGIN_VERSE
「　善逝明知直不邪要窮妄¶識是空花故令慶喜推心目勝相初觀始出¶家在內何緣昧肝胃相知在外又成差琉璃¶比眼還同境閉障開明未有涯合處隨生難¶定體根塵兼帶轉蓬麻世間一切都無著水¶陸空行作翳瑕七處無歸全失措從茲始得¶徧河沙
#+END_VERSE
」
述懷示學者
#+BEGIN_VERSE
「　細思五十三年事¶併入初中後夜心須信剎那通過未更無毫¶髮作追尋隨消舊業根先断永絕新殃道已¶深此是安身立命處故吹一曲報知音
#+END_VERSE
」¶

病中示光道者
#+BEGIN_VERSE
「　我病無形不可見曼殊室¶利得深知再三若欲通消息推出床頭木枕¶兒
#+END_VERSE
」
蔣山送無着道人歸舒州
#+BEGIN_VERSE
「　已禮雲中¶塔更瞻堂上師方思江水北共集定林西一¶句無多子千差永不疑到家勤愛護此道少¶人知
#+END_VERSE
」
送禪人入京
#+BEGIN_VERSE
「　千人叢與万人叢無¶喜無嗔耳目通要識太原孚上座六街鍾鼓¶閙鼕鼕
#+END_VERSE
」
再得　𣅀退褒山成三偈代違和守錢公
#+BEGIN_VERSE
「　住山久有煙霞疾得請放還麋¶鹿羣厚意於公殊未報深禪聊復對爐薰
#+END_VERSE
」
<pb:KR6q0263_C_032-0842c>¶

#+BEGIN_VERSE
「　公家忠靖有遺德乃與定明開道緣異世今¶時豈人意一麾千里是家傳
#+END_VERSE
」
#+BEGIN_VERSE
「　出岫油然亦¶乘興倦飛隨意即知還有心知到無心域鳥¶戀故林雲在山
#+END_VERSE
」
真贊
釋迦如來出山像贊
#+BEGIN_VERSE
「　妙色非身形容乃普閻浮未下雙林已¶覩曠濟功深六年行苦塵沙相好万億剎土¶眾生心淨佛日常午正念蒙光迷人外取雕¶檀寫㲲像末孩乳今茲[簐-欠+几]模傳從乃古象步¶出山智珠河吐水月頓澄豁開覺戶瞻之仰¶之豈敢自侮常在不滅此言手舞
#+END_VERSE
」
觀音像贊二首
#+BEGIN_VERSE
「　曠大刼來離眾苦心心永断諸分¶別聞處真聞實不聞說時雖說常無說法身¶普現凡聖等耳根采聽音聲絕娑婆最有大¶因緣一念清涼除惱熱
#+END_VERSE
」
#+BEGIN_VERSE
「　曠大刼來不虛妄¶言言故得皆真實應念蒙光迅電飛尋聲救¶苦奔風疾千章万句離文字異韻殊音垂祕¶密現相宣揚遇此時見聞穎脫欣今日
#+END_VERSE
」¶

天台三大士像贊
#+BEGIN_VERSE
「　岩岩天台曠闊寰宇大¶士不我毫端莫取蜀客心狂纖塵一縷屈指¶拊掌松石猛虎生涯何有流傳今古靜對虛¶堂非謂無補
#+END_VERSE
」
達磨大師贊
#+BEGIN_VERSE
「　振搖梁魏斟¶酌皮髓孰云西來空槨而已素壁虛堂少林¶熊耳
#+END_VERSE
」
百丈大師贊
#+BEGIN_VERSE
「　慧燈續傳福庭冝敞¶常住世間水月鏡像是謂叢林大智百丈
#+END_VERSE
」
<pb:KR6q0263_C_032-0843a>¶

楊岐和尚贊
#+BEGIN_VERSE
「　閙市竿頭呈戲眾眼曾驚栗¶𣗥蒲上橫吞諸方盡畏冝陽秀水萍實楊岐¶雨過雲橫天高地下
#+END_VERSE
」
白雲端和尚贊¶

#+BEGIN_VERSE
「　綱紀著明不忘付授淨空無際如日處晝欲¶究根源瞻之龍岫
#+END_VERSE
」
五祖演和尚贊
#+BEGIN_VERSE
「　遇冤¶則親傳虛果當剛硬齒牙生鐵腸臟風清淮¶楚道實宗匠不有智悲子孫安嚮
#+END_VERSE
」
浮山圓鑒和尚贊
#+BEGIN_VERSE
「　并汾鐵騎老息荒丘雲施雨罷¶花落水流
#+END_VERSE
」
褒山定明禪師贊
#+BEGIN_VERSE
「　四海稱唐¶師出華陽不起燕坐翱翔帝卿名與山俱道¶逐時芳濟民助國能雨能暘貧者獲富熱者¶得涼羣蒙所歸實在不亡
#+END_VERSE
」
悟首座圖余幻質復求為贊
#+BEGIN_VERSE
「　廓然無聖儼尓有容明明絕¶眹密密垂蹤昔也懷寶枯木藏龍今其示人¶巨嶽喬松龍吞萬𩔗松茂三冬神而不改風¶雲必從吾形既得尓道自鍾褒斜路險漢水¶朝宗
#+END_VERSE
」
珪首座求贊
#+BEGIN_VERSE
「　如珪如璋惟子非我¶且陋且拙在余是可子今傳余拙則成奇物¶感神會形動心隨凝雲不飛寒月下映孰謂¶之凡孰謂之聖余猶尓也奇拙同貫噫嘻斯¶文大朴未散
#+END_VERSE
」
順知藏求贊
#+BEGIN_VERSE
「　色裏膠青不¶見形影中所以邈吾真吾真定有非形礙為¶對凡夫顯幻塵塵既顯道彌新不貴西來彼¶上人
#+END_VERSE
」
淵禪人求贊
#+BEGIN_VERSE
「　似余似余𩔗我𩔗我
<pb:KR6q0263_C_032-0843b>¶我復謂誰如火與火描邈不就迎隨不果寫¶出龍門衲僧災禍
#+END_VERSE
」
如大師求贊
#+BEGIN_VERSE
「　比𩔗則¶踈現形仍普得在一瞬照窮千古雲起吟龍¶風生嘯虎贊之絕辝瞻焉奚覩
#+END_VERSE
」
賢監院求贊
#+BEGIN_VERSE
「　徧界不藏毫端獨妙縱未嚬呻已先微¶笑吾子識也水月斯照纖塵不遺是為宗要
#+END_VERSE
」¶

肱維那求贊
#+BEGIN_VERSE
「　識余者誰請觀端的孰云円¶青謾勞尋覓断雲架巘皎月在壁昭尓惺惺¶悟茲寂寂
#+END_VERSE
」
勤禪人求贊
#+BEGIN_VERSE
「　滄溟一滴鹹無¶際厚地纖塵廣有餘何事陋容人寫得秖緣¶蹤跡在龍舒
#+END_VERSE
」
昕侍者求贊
#+BEGIN_VERSE
「　吾行尓隨吾¶喚尓應唯隨與應不欠不剩因吾識尓此像¶果親靜而瞻之道實絕倫
#+END_VERSE
」
元侍者求贊¶

#+BEGIN_VERSE
「　道雖光明形則山野提折脚鐺住深蘭若拙¶韻無取陋容誰寫常在左右覺元侍者
#+END_VERSE
」¶

小師崇戒求贊
#+BEGIN_VERSE
「　似即踈比仍失廓尓空皎¶然日顧円青寫容質誰使之省尋覓
#+END_VERSE
」
無著道人求贊
#+BEGIN_VERSE
「　植杖望雲何處空山獨立凝情¶媿我蕭然無物謝伊裝點相成
#+END_VERSE
」
馮濟川教授求贊
#+BEGIN_VERSE
「　天地無物我無物隱顯空雲隨出¶沒此間誰是悟玄人霹靂光中轟一咄
#+END_VERSE
」¶

吴公明求贊
#+BEGIN_VERSE
「　欲識坦然老乃是龍門人聲¶名落四方坐臥今十春會見移庵去何妨邈¶形真平生香火緣對此即通神
#+END_VERSE
」
張公壽求贊
#+BEGIN_VERSE
「　首到東山晚親龍岫嵗經寒暑人非新¶舊塗毒長鳴優曇勿嗅靜對終日弟子公壽
#+END_VERSE
」¶

戴巨濟求贊
#+BEGIN_VERSE
「　畫出人皆識相逢道更親起¶雲峯後路記得徃來頻
#+END_VERSE
」
龍門常住圖師真知事求贊
#+BEGIN_VERSE
「　寥廓無狀孰為龍門有指南路¶絕刀斧痕因緣去住任物所論黃竹寒湫曉¶而復昬
#+END_VERSE
」¶
¶
¶
¶
¶
古尊宿語錄卷第三十二　　　　　多八
<pb:KR6q0263_C_032-0844a>¶

