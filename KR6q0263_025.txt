# -*- mode: mandoku-view; -*-
#+DATE: 2016-06-08 5:25
#+TITLE: 古尊宿語錄
#+PROPERTY: CBETA_ID C077n1710
#+PROPERTY: ID KR6q0263
#+PROPERTY: SOURCE Zhonghua Canon Vol. 077, No. 1710
#+PROPERTY: VOL 077
#+PROPERTY: BASEEDITION C
#+PROPERTY: WITNESS CBETA
#+PROPERTY: LASTPB <pb:KR6q0263_C_025-0787a> 
#+PROPERTY: JUAN 25

 古尊宿語錄卷第二十五(二十五卷至三十六卷)　多一¶
僧錄司右闡教兼鍾山靈谷禪寺住持　淨戒　重校¶

  
  * 南嶽下九世¶
  
  * 葉縣省禪師¶

* 葉縣省禪師語錄
首山念禪師法嗣。¶

師之㕘學小師智親編錄上堂偈頌等語。¶

** 語錄
葉縣歸省禪師冀州賈氏子弱冠依易州保¶
壽院出家受具初㕘首山山舉竹篦問師云¶
喚作竹篦即觸不喚作竹篦即皆合喚作甚¶
麼即得師於言下大悟遂掣竹篦拗作兩截¶
擲于階下却云是甚麼首山云瞎師便作禮。¶

師住汝州葉縣廣教開堂日纔昇法座大眾¶
雲集師捻香示眾云此一辨香不從他方得¶
即汝州水土然願　皇帝萬嵗重臣千秋文¶
武百僚常居祿位但某道薄人微觸事荒𤨏¶
謝郎中巡撿司徒諸官員等光揚佛日野干¶
說法釋迦和南梵王前引帝釋後隨重法不¶
重人謝西州和尚遠發緘封曲㢡卑能悚惕¶
無盡兩院主首街市檀越堂內僧眾請某開¶
堂說箇什麼即得若說三乘五性來又有經¶
律論座主宣揚若說仁義禮智信又有夫子¶
夫子是儒童菩薩入鄽化俗若是闡揚宗旨¶
又有諸方宿德和尚穿鑿了也更教某甚處¶
運釿斧即得問昔日世尊說法梵王親躬此
<pb:KR6q0263_C_025-0787b>¶
日朝騎臨筵將何指教師云塞鴈過時聲咽¶
咽喜鵲喃喃恱殺人進云與麼即法雨洪傾¶
人天有頼也師云雲綻家家月春來處處花¶
問不落諸緣請便道師云落問如何是無縫¶
塔師云頭不梳面不洗問如何是出家人師¶
云緊[果/衣]頭進云與麼即在家出家師云[夕/鹿]麻¶
鞋問喫却施主食將何報荅他師云老僧罪¶
過進云與麼即萬兩黃金亦消得師云家醜¶
不外揚問寶劒未出匣時如何師云不可錯¶
恠老僧進云出匣後如何師云換手搥𦚾問¶
如何是禪師云文殊殿(問如)何是道師云法堂¶
是老僧盖進云禪道相去多少師云汝問我¶
荅進云向上還更有事也無師云有如何是¶
向上事師云七棒對十三學家禮拜師云教¶
休不肯休直待雨淋頭問臨機一句請師速¶
道師云速進云與麼即沙場無眹跡也師云¶
滴血驗身容。

師乃云達磨西來為傳東¶
土直指人心見性成佛獨標萬像物外宣揚¶
悟之者纖毫不隔迷之者背覺合塵中下之¶
機也湏子細莫虗過時光各各有之况以西¶
來的意教外別傳道契一言縱橫自在打破¶
髑髏揭却腦盖豈不是慶快僧問學人來日¶
擬入帝京帝王不[(厂@巳)*頁]時如何師尋時頌荅云¶
一年春盡一年春觸目無私遍乾坤時人盡
<pb:KR6q0263_C_025-0787c>¶
唱無私曲罕遇知音對者稀進云與麼即處¶
處通身去也師云底事作麼生進云十方世¶
界盡是學人行履處師云真師子兒進云謝¶
師證明師云一翳在眼天花亂墜問如何是¶
佛法大意師云麥賤米貴問如何是當機一¶
句師云有󲊛驢漢問進云與麼即打鼓弄琶¶
琶也師云捺𩋰放屁聲問如何是隨色摩尼¶
珠師云閙市散本進云未審意旨如何師云¶
拍手唱歌行問如何是古佛心師云何不高¶
聲問進云莫者便是也無師云是即錯進云¶
如何得不錯師云千錯萬錯問如何是非非¶
法義師云十字路頭坐進云不會意旨如何¶
師云一任眾人看問如何是出家人師云草¶
深不露頂進云露頂後如何師云搒殺塚頭¶
蒿問無邊身菩薩來還起也無師云水牯牛¶
進云與麼即頭上安頭師云一頓五升料問¶
蓮花未出水時如何師云𥪰生頭角進云出¶
水後如何師云一場𢣾㦬問承古有言未得¶
入頭直湏入頭既得入頭不得孤負老僧意¶
旨如何師云獨脚蝦䗫能上樹進云未審意¶
旨如何師云野鵲帶席[幌-光+月]問如何是道師云¶
萬緣俱頓息夜半繡鴛鴦問如何是祖師西¶
來意師以手劃一劃進云不會此意如何師¶
云合掌靈山問世尊問如何是和尚心師云
<pb:KR6q0263_C_025-0788a>¶
長三尺進云如何通信師云方圓二寸餘問¶
學人未到來時如何師云疑殺老僧進云到¶
來後如何師兩手槌𦚾問慈雲起處雷聲大¶
廣教門下霹靂聲時如何師云今冬頻雨雪¶
來年麥大熟進云恁麼即大眾有依倚也師¶
云熖頭誇富貴今古化[厂@火]塵問起坐相隨為¶
什麼不識師以手劃一劃進云恁麼即直截¶
根源也師云[冗-几+具][冗-几+具]一去杳杳何知問忽遇大¶
闡提人來還相為也無師云西天出白㲲進¶
云未審此意如何師云東土波斯鼻孔大問¶
十方薄伽梵一路涅槃門如何是一路涅槃¶
門師云洞山見雲門進云未審意旨如何師¶
云山僧是冀州人問如何是真道人師云路¶
崖崖進云不會意旨如何師云莫遣外人聞¶
問心地法門與佛相去多少師云闍黎致問¶
老僧有荅進云未審意旨如何師云五九盡¶
日春問如何是道師云家家門前長安路問¶
如何是西來意師云齋後一椀茶問己事未¶
明以何為驗師云閙市裏打靜槌進云意旨¶
如何師云日午點金燈問如何是無縫塔師¶
云破皮厚三寸進云未審意旨如何師云金¶
牓題名天下傳問如何是清淨法身師云蝗¶
䖝步蜪驚人𢙢飡食苗稼盡傷心進云為什¶
麼學人不識師云無心伏物賀太平問清淨
<pb:KR6q0263_C_025-0788b>¶
伽藍為什麼打魚鼓喫飯師云打草蛇驚問¶
路絕煙塵時如何師云無手行者能打餅進¶
云恁麼即傀儡人抽牽也師云無目之人不¶
假燈師上堂云聞鍾聲即尋聲而來如無鍾¶
聲向甚處去即淂若是上來下去是何面目¶
不來不去又濕地上坐了也作麼生是衲僧¶
出氣底鼻孔道得底出來道看直饒道得也¶
是勿交涉若是道不淂也即墮坑落壍便下¶
座問煞父煞母佛前懺悔煞佛煞祖向甚麼¶
處懺悔師云長連城進云不會意旨如何師¶
云天靈盖問承古有言良由取捨捨即是不¶
捨即是師云大洋海底鑽龜卜進云恁麼即¶
取捨俱[(└@人)/心]也師云遇眀眼人舉似問如何是¶
佛法大意師云杏熟來年麥進云不會意旨¶
如何師云棗[(冰-水+〡)*ㄆ]當年禾學人禮拜師云彭祖¶
壽年八百嵗莫[(└@人)/心]却稀禾植麥問如何是衲¶
僧活計師云城東太山廟進云不會意旨如¶
何師云判官手裏筆問如何是露地白牛師¶
云破盆子進云未審意旨如何師云堪作麼¶
問不落言詮請師便道師云西方極樂世界¶
進云恁麼即滿口道不得也師云東土樹子¶
大問如何是和尚受用處師云長三尺問如¶
何是毘盧體師云寒時寒煞熱時熱煞進云¶
不會意旨如何師云冬天著火向夏月取涼
<pb:KR6q0263_C_025-0788c>¶
行學人心病請師一服妙藥師云破皮厚三¶
寸進云未審意旨如何師云杖頭挑取。¶

師上堂云廣教有驗人關截人機活人句還¶
有人道得麼若是道不得辜負平生問和尚¶
朝也說暮也說還接淂幾人師云洎合疑殺¶
老僧問靈山如話月曹溪如指月如何是真¶
月師云昨日擊金鍾告報天下聞進云恁麼¶
即山河大地也師云大眾齊合掌香煙滿乾¶
坤問無目人來請師指路師云坐飡都不問¶
莫作問禪賔進云不會此理如何師云紫羅¶
袋裏盛官誥金牓題名天下傳問大施門開¶
請師垂示師云腦後抽簪進云便恁麼會時¶
如何師云孤峯無宿客進云噓噓師便打問¶
如何是世尊不說說師云涅槃山側畔香煙¶
滿乾坤進云如何是迦葉不聞聞師云觀音¶
勢至引到西方問如何是學人親切處師云¶
昨日十九今日二十。

師上堂云諸禪德¶
若是說禪說道說佛說法來又匝匝地遍天¶
遍地也更教廣教說箇什麼即得若約至理¶
論似此之輩且去涅槃堂內粥飯裏將養始¶
得謂何如此當言不避截舌若是說禪禪是¶
病若是說道道亦非真說佛被佛謾說法被¶
法障也錯恠廣教雖是善因而招惡果何不¶
離此之外試與廣教相見看方有㕘學分始
<pb:KR6q0263_C_025-0789a>¶
得不被諸境惑亦不落於𢙣道還委悉得麼¶
直饒委得入地獄如箭射無人替代渠莫道¶
不道[玝-十+小]重問遍歷寰中未曾逢一人時如何¶
師云椀進云恁麼則碧霄雲外無依倚也師¶
云未曾觧開𩋰僧云錯師云尋時打二十棒¶
趂出院問如何是密密處用心師云閙市裏¶
輥毬進云未審意旨如何師云一任眾人看¶
問如何是涅槃門師云三更無忌諱進云未¶
審此意如何師云却忌五更時問西州和尚¶
迁化向什麼處去師云寶塔元無縫靈骨鎮¶
天涯問如何是涅槃路師云玄沙不出嶺寶¶
壽不渡河問如何是正令一句師云古墓裏¶
點燈猶作恠樹上呌喚闍黎意如何問六國¶
來朝時如何師云南有雪峯北有趙州進云¶
恁麼即萬里絕煙塵也師云目前無一物不¶
換太陽春問遠遠相投請師一接師拈起火¶
示云會麼云不會師云滿爐添炭猶嫌冷路¶
上行人只守寒問維摩默然文殊讚善此意¶
如何師云莫埋沒維摩進云恁麼即清淨道¶
場師云莫錯認定盤星問春來萬物秀石頭¶
為什麼不生芽師云為報遐方叅禪子只為¶
[夕/鹿]心致令廣教打二十進云又太不慈悲生¶
師云禍福無門唯人自召。

師上堂云說¶
底法即便是也十二時中行住坐臥喫粥喫
<pb:KR6q0263_C_025-0789b>¶
飯合掌頂禮[夕/鹿]言細語闘打相爭揮拳掉臂¶
是也不是若道不是即法有二見若道是為¶
什麼不休去不歇去若約至理論湏是待廣¶
教與你打破髑髏揭却腦盖廓然山河無礙¶
豈不慶快還委悉得麼直饒委悉淂入地獄¶
如箭射無人替代渠莫言不道珎重問彼自¶
無瘡勿傷之也道合隨機請師應用師云今¶
年頻雨水何人不傷心進云恁麼即雲散青¶
天出山高眾岫歸師云日出天然異森羅觸¶
目真問如何是第一句師云失如何是第二¶
句師云臰肉來蠅如何是第三句師云今日¶
好晴云三句不分時如何師云來日到崖州¶
問寶劒未出匣時如何師云擗口着云出匣¶
後如何師云拈却牙齒問如何是論頓不留¶
联跡師云日午打三更石人側耳聽云如何¶
是語漸返常而合道師云問處分眀覿面相¶
呈問三災𥪰起如何救之師云廣教不問你¶
來日喫鈐槌云不會師意如何師云涅槃山¶
側念[弓*(乞-乙+小)]陁問如何是百骸俱潰散一物鎮長¶
靈師云晴乾開水道無事設曹司云未審此¶
理如何師云雨下街頭濕晴乾便無泥問禁¶
足九句湏藉無䖝之地甚處是無䖝之地師¶
云趂熟人民亂縱橫五月麥熟盡息心云不¶
知甚麼處立身師云夏月多毒熱行人盡休
<pb:KR6q0263_C_025-0789c>¶
歇問雪山童子捨身為求諸行此行如何師¶
云掉臂街頭走仰面看青天云恁麼即迷人¶
尋著向城路也師云此人入地獄萬刼出應¶
難問如何是賔中賔師云慙惶沒心情如何¶
是賔中主師云相手[覤-儿+丘]前程如何是主中賔¶
師云起坐甚分明如何是主中主師云大祭¶
不留身問古人一言便悟和尚種種說學人¶
為什麼不悟師云草鞋無底云畢竟如何師¶
云皮襪無根。

師上堂良久云㹅被湏弥¶
山塞却你諸人眼也還覺麼莫不識痛痒若¶
是去却須弥山方有㕘學分作麼生是去却¶
須[弓*(乞-乙+小)]山底句若是道得底試對眾道看若是¶
道不得也且莫亂磕便下座。

問師子吼時全¶
意氣文殊仗劒意如何師云飛砂走石人驚¶
恠决定彎弓射尉遲問如何是佛師云白馬¶
駞經云如何是道師云善信扼喉問本來無¶
一物以何法示於人師云無法示於人問不¶
施寸刃便登九五時如何師云不封不樹云¶
未審此意如何師云今古不同且應時問承¶
古有言藏身不吞炭意旨如何師云莫遣外¶
人聞云山雉枉遭傷此意如何師云天網[懨-猒+火]¶
[懨-猒+火]踈而不漏問夏終此日師意如何師云今¶
年夏末去年秋東京西洛任意游問大用現¶
前不存軓則時如何師云虗空無䈥骨金槌
<pb:KR6q0263_C_025-0790a>¶
打不入進云恁麼即百雜碎也師云[弓*(乞-乙+小)]陁佛¶
前親聞玉偈問承教中有言三人同坐觧脫¶
床如何是觧脫床師云有言湏淂句進云未¶
審此意如何師云不用更遲疑問萬法歸一¶
一歸何處師云北邙山下進云未審意旨如¶
何師云千年中一遇問世尊為一大事因緣¶
故出現於世如何是一大事因緣師云梁園¶
城裏[舟-(白-日)]鳳門進云不會意旨如何師云襄州¶
出大悲問行住坐臥如何用心得不落於惡¶
道師云莫用心問如何是文殊活人底草師¶
云須[弓*(乞-乙+小)]頂上雨霖霖進云如何是文殊煞人¶
底草師云錯問如何是功用智師云舉目千¶
山秀大海徹底清問疑情未息如何除遣師¶
云碓搗東南磨推西北問學人迷路請師直¶
指師云三更不閉戶進云未審此意如何師¶
云日午不點燈問一物不將來時如何師云¶
放下著進云恁麼即纖毫不隔也師云且擔¶
著。

師上堂云諸苦所因貪欲為本若滅¶
貪欲無所依止若是無貪欲心在處澇澇隨¶
所碌碌山河大地不礙眼光不礙眼光則且¶
止你道雪山童子眉毛長多少眾中還有道¶
得者麼試對眾道看為你證據若道不得辜¶
負平生便下座。

問學人不曉三玄義請師方¶
便第一玄師云截舌三分進云如何是第二
<pb:KR6q0263_C_025-0790b>¶
玄師云沒蹬驢子夜三更進云如何是第三¶
玄師云晴乾開水道無事設曹司問羙玉貴¶
金門何異荊山體師云錯進云恁麼即鳳飛¶
在處祥雲聚龍行何慮少風雷師云騎驢不¶
把鞭一世勿模樣問如何是第一要師云全¶
令提綱行正令却須當道與人看進云如何¶
是第二要師云坐飡都不問莫作問禪賔進¶
云如何是第三要師云包含大地人皆喜滿¶
路謌謠賀太平問如何是西來意師云骨崙¶
背象牙問色身病法身病師云江山無阻滯¶
日月鎮長眀問承聞一子出家九族生天某¶
甲兩人出家合作甚道理師云截舌三分進¶
云未審意旨如何師云閙市裏臥街問擬過¶
青山時如何師云金州出好漆問文殊云前¶
三三後三三未審意旨如何師云昨夜風寒¶
緊今日又溫和問如何是百尺竿頭進步底¶
句師云南贍部洲北欝單越問如何是西來¶
意師云冬無積雪夏無餘粮問淂船便渡時¶
如何師云鈍根阿師進云恁麼即直截根源¶
也師云下坡不走快便難逢問如何是奪人¶
不奪境師云臰肉來蠅進云如何是奪境不¶
奪人師云沒鐙驢子夜三更進云如何是人¶
境兩俱奪師云光漆無人識進云如何是人¶
境俱不奪師云須[弓*(乞-乙+小)]頂上雨霖霖問如何是
<pb:KR6q0263_C_025-0790c>¶
一印印空師云今年夏末[膜-大+(句-口+匕)]人冰進云如何¶
是一印印水師云未逢秋草死爭忍下堦行¶
進云如何是一印印泥師云兩重公案就萬¶
里江山應不廻問寂寂無依時如何師云觀¶
身實相進云與麼即謝師指示師云廓然無¶
邊問龍女獻珠得成佛學人無珠可獻還得¶
成佛也無師云好日多同贈土不贈金進云¶
恁麼即謝師指示師云𢙢魔逐我後鎮壓在¶
廳堦問古路重開時如何師云無目之人不¶
假燈進云恁麼即七縱八橫沒去處也師云¶
拍手唱歌行問師子吼時無意氣文殊仗劒¶
意如何師云一送荒郊裏千峯永不廻進云¶
恁麼即大眾齊合掌一時念[弓*(乞-乙+小)]陁師云不囙¶
寒食莭餘日且難來問香煙起處大眾側聆¶
當為何事師云專𦗟三下鼓喫粥五更時進¶
云此理如何師云朝霞不出門暮霞行千里¶
問國師禮倒鐵天王意旨如何師云驚動十¶
方剎進云此埋如何師云當言不避截舌。¶

師上堂云僧堂入佛殿裏過佛殿入僧堂裏¶
行須[弓*(乞-乙+小)]山騎牛說話木人打鼓唱歌露柱每¶
日𢬟箏犍椎拍手笑他若遇大乘根噐不在¶
於言下若是中下之機也須子細[玝-十+小]重。

問未¶
遇眾緣時如何師云虗空無瑕翳到者盡息¶
心進云遇眾緣後如何師云任󲊛大海變桑
<pb:KR6q0263_C_025-0791a>¶
田廣教誰能管得󲊛問抱璞投師請師雕琢¶
師云把將來看進云恁麼即得遇和尚師云¶
元來是箇糞毬問古人有不了之句請師為¶
學人說師云破皮厚三寸問自己面目終日¶
不見時如何師云拈却牙齒著進云見面後¶
如何師云大眾盡[(甬-用+(刃/一))*皮]眉問黑雲遮日時如何¶
師云道士戴簪冠進云見日後如何師云金¶
剛眼睛大如拳。

問生死事大如何兔得攀¶
緣去師云喚什麼作生死進云與麼即是佛¶
性也師云又是七顛八倒問看經即是不看¶
即是師云青山無異路東西任意遊進云太¶
不定生師云自是盲者過非日月咎問萬里¶
無雲時如何師云今年大旱問古鏡未磨時¶
如何師云磨他作什麼進云磨後如何師云¶
堪作什麼問古佛舍利為什麼點不上來師¶
云家藏利噐盜者息心問路逢達道人不將¶
語默對未審將什麼對師云將拄杖對問驪¶
龍頷下有珠如何取得師云用這糞毬作什¶
麼師有時上堂大眾雲集師良久以手槌胷¶
三兩下喚侍者侍者應喏師云老僧今日頭¶
痛[玝-十+小]重。

問聞鍾聲只有這个聲為復別有¶
師云腦後三斤問真性不隨緣如何得正悟¶
師云大洋海底紅塵起須弥頂上浪滔天問¶
如何是大作業底人師云城外斬屠兒進云
<pb:KR6q0263_C_025-0791b>¶
不會此意如何師云一斤秤不住問大乘以¶
心能荷萬善時如何師云上天無路入地無¶
門進云不會此理如何師云沙門島裏望家¶
鄉因汝州寶應馳開堂法嗣書來上堂有僧¶
問花開五葉法遍乾坤時如何師云九月重¶
陽莭菊花撲鼻香進云恁麼即慈雲普潤也¶
師云廓然無一物光明照十方問如何是第¶
一玄師云平常道在語必幽玄問如何是第¶
二玄師云有問有荅日月長明如何是第三¶
玄師云何勞龜卜問行年問鍾聲纔罷大眾¶
臨筵向上宗乘請師舉唱師云僧排夏[膜-大+(句-口+匕)]俗¶
列𦒿年進云恁麼即一雨普潤於大千也師¶
云日出天然異光明照十方問善法堂中伸¶
一問未審師還接也無師云蜀地錦觀陶綿¶
進云恁麼即承和尚慈悲也師云廓然無障¶
礙縱橫任意游。

師上堂云諸禪德衲僧¶
是通變道人若遇鑊湯爐炭諸般厄難又如¶
何免淂若是兔不淂何名通變道人作麼生¶
是透脫諸般厄難底句還有透脫淂者麼試¶
對眾道看為你證據若是透脫不得即是萬¶
人作塚無人替代渠便下座。

問師登師子座¶
祖意事若何師云行為佛事坐是道場進云¶
恁麼即橫身三界外也師云三界外底事又¶
作麼生僧便喝師云疑殺老僧這瞎驢問向
<pb:KR6q0263_C_025-0791c>¶
上一路千聖不傳如何是不傳底事師云爐¶
中添火猶嫌冷路上行人只守寒進云未審¶
此理如何師云冬無積雪夏無餘粮進云恁¶
麼即謝師指示師云杖擲高聲唱棒頭頂見¶
血學家禮拜師云教休不[(心-(白-日))/月]休直待雨霖頭¶
問承古有言盡日𢗅𢗅那事無妨如何是那¶
事師云大眾一時聞進云此理如何師云行¶
人盡帶悲問百丈昔時㕘馬祖豁然蕩盡更¶
無疑學人今日專請益乞師方便為全提師¶
云黃河有九曲陝府出鐵牛進云大盡三十¶
日小盡二十九已蒙師指示向上機鋒又如¶
何師云深領這一問擔枷過狀有辱先宗進¶
云恁麼即學人禮拜有分也師云兩重公案¶
就萬里江山應不迴問眾手淘金誰是得者¶
師云杖頭著眼看進云請師盡令師云灼然¶
落深坑問疋馬單鎗離君獨戰時如何師云¶
腦後抽簪進云恁麼即陣敗將軍馬空廻也¶
師云受領銀錢莫久停。¶

** 勘辯語并行錄¶

師勘一僧曰近離什麼處僧云東京師曰你¶
因甚口上破僧云和尚也須子細師云七棒¶
對十三庫下喫茶去師問僧日暮投林朝離¶
何處僧云新戒不曾學禪師云生身入地獄¶
下去後有僧舉到隨州智門明教大師大師
<pb:KR6q0263_C_025-0792a>¶
云何不道鏁鑰在和尚手裏因僧人事一箇¶
書筒師問曰是箇什麼僧云和尚識取好師¶
云元來是箇漆桶僧云請和尚收師云棺木¶
裏努眼因聞童子念經聲乃問僧曰聞念經¶
聲麼僧云今日勘破師云作家僧云草賊大¶
敗師云老僧今日失利師勘五人新到云㹅¶
是雲居供養主那僧云是師云是即一齊坐¶
師與僧行路次因見死人僧便問車在這裏¶
牛在什麼處師云你蹩躠行僧云牛又無行¶
箇什麼師云󲊛既無牛因甚踏破脚僧云恁¶
麼即親從葉縣來也師云莫亂走師因與僧¶
摘藤花次有僧問此日摘藤花他時還有果¶
報也無師云有即錯僧云恁麼即無果報也¶
師云󲊛却是个作家師後到襄州廣德廣德¶
乘示云禪德直須是箇師子兒始得諸人㹅¶
具箇師子兒師便出問承和尚有言諸人㹅¶
具箇師子兒如何是和尚師子廣德便作師¶
子吼師云這箇猶是野干鳴還我師子來隨¶
後便喝撫一掌德云真師子兒師云是何語¶
話德云好好問兄弟師云也不淂放過師到¶
洞山問洞山廓然無依法歸何處山云三翻¶
羯磨師云恁麼即知音不和也山云知音不¶
和底事作麼生師云龜毛拂子長三尺山云¶
󲊛因什麼眉鬚墮落師便禮拜問僧近離甚
<pb:KR6q0263_C_025-0792b>¶
麼處僧云襄州師拽童子打一摑便喝出。¶

** 偈頌¶

*** 塼庵
#+BEGIN_VERSE
「　廣教塼庵廓然無邊隨緣度日任¶性癡憨森羅萬像凢聖共傳有人到此雪山¶西畔」
#+END_VERSE
¶

*** 送僧
#+BEGIN_VERSE
「　攀送老兄入梁園杲日當軒不計¶年為報我師林下偈無心照破萬重関」
#+END_VERSE
¶

*** 上監務祠部三首
#+BEGIN_VERSE
「　祠部見處少人知棲心¶歇地更無疑有人借問平生事日出東方月¶落西」
#+END_VERSE

#+BEGIN_VERSE
「　祠部見處處處通山河大地是家風¶任他前面花錦樹無心㐲物演真宗」
#+END_VERSE

#+BEGIN_VERSE
「　祠部¶見處廓然安森羅萬像在目前任他前面歡¶與樂隨緣度日化人天」
#+END_VERSE

*** 釋先師頌
#+BEGIN_VERSE
「　背陰¶山子日陽多(云迥然無背面)南來北往意如何(云不墮¶有無邊)有人借問西來意(云從來無間断)東¶海東頭有新羅(云大地不柰何)」
#+END_VERSE

*** 因不安¶

#+BEGIN_VERSE
「　我今有病無見無聞清虗之理日月長眀」
#+END_VERSE
¶

#+BEGIN_VERSE
「　我今有病罕遇知音直饒眀得喪却平生」
#+END_VERSE
¶

*** 老年頌
#+BEGIN_VERSE
「　幻身七十三真性不隨緣廓然無¶障礙清虗獨湛然」
#+END_VERSE

*** 僧不問話乃頌五首¶

#+BEGIN_VERSE
「　是󲊛不問話山僧不荅禪日頭恰正午笑破¶土地口」
#+END_VERSE

#+BEGIN_VERSE
「　是󲊛不問話山僧沒合殺日午打¶三更露柱夜說法」
#+END_VERSE

#+BEGIN_VERSE
「　是󲊛不問話山僧實驚¶訝冬後一百五廣南出象牙」
#+END_VERSE

#+BEGIN_VERSE
「　是󲊛不問話
<pb:KR6q0263_C_025-0792c>¶山僧沒可把鼻孔在這裏拈來驀頭打」
#+END_VERSE

#+BEGIN_VERSE
「　是¶󲊛不問話山僧沒可誇蕩蕩隨緣去湖南出¶苧麻」
#+END_VERSE

*** 木魚謌
#+BEGIN_VERSE
「　木魚歌木魚歌橫身三界¶臥擺頭掉尾瞬金鱗凢聖縱橫不柰何老胡¶聞聳耳聽聲聲振動古佛心逍遙自在無私¶曲蕩蕩行時任騰騰指日月太山崩踴踴躍¶躍魔軍驚哮吼吟時雲隊隊大洋海底霹靂¶聲」
#+END_VERSE

*** 共施主送羅漢供到南岳
#+BEGIN_VERSE
「　夙生慶幸¶共結良緣羅漢遺踪日月青天松蘿欝茂取¶性巖邊道人行處滿目江山露地白牛廓然¶無伴森羅萬象只在目前若人不會何處相¶見有人問着直下看箭」
#+END_VERSE

*** 邀僧游山
#+BEGIN_VERSE
「　游山¶日[保-木+(之-、)]路嶮巇結束行裝莫駐疑來日遍看山¶有色擬心棲處隔山迷」
#+END_VERSE

*** 供養主經過覔頌¶

#+BEGIN_VERSE
「　諸方化主往來多青山綠水意如何演若達¶多應認影不知鷂子過新羅」
#+END_VERSE

*** 讚
#+BEGIN_VERSE
「　師真師¶真皃古稜層言直訣烈去住分眀森羅萬象¶普濟群生往來禪子太岳石崩」
#+END_VERSE

#+BEGIN_VERSE
「　我師之真¶何用丹青形如滿月徧布乾坤」
#+END_VERSE

*** 送僧
#+BEGIN_VERSE
「　攀¶送高僧入梁園春去秋來不計年蕩蕩行時¶無邪路江山無滯笑西天雪山童子言下喝¶擬議中間萬萬年」
#+END_VERSE

*** 燈籠
#+BEGIN_VERSE
「　一盞金燈號玲¶瓏四方八面不施工照破乾坤黑暗處山河¶大地是家風」
#+END_VERSE

*** 送供養主
#+BEGIN_VERSE
「　化主別仙邑南
<pb:KR6q0263_C_025-0793a>¶北無西東超然威音外縱橫處處通明暗皆¶自尔寂然天地空萬緣俱頓息哮吼振乾坤」
#+END_VERSE
¶

*** 先師三周忌
#+BEGIN_VERSE
「　師真似日三周已畢徧布乾¶坤翹足七日大展壃風狐魅屏跡香茶供養¶光漆誰識」
#+END_VERSE

*** 與僧看椹子
#+BEGIN_VERSE
「　椹子黑榔檔無¶心是道場高僧飡一頓果熟自馨香」
#+END_VERSE
¶

*** 送氊供養主
#+BEGIN_VERSE
「　前程化道莫辭辛隨緣兀兀¶任浮沉雲去水來為伴侶時時哮吼振乾坤」
#+END_VERSE
¶

*** 雪下頌四首
#+BEGIN_VERSE
「　此日好雪誰言冰潔粟米白¶銀新羅日月」
#+END_VERSE

#+BEGIN_VERSE
「　此日好雪萬民樂業大展長¶空凢聖路絕」
#+END_VERSE

#+BEGIN_VERSE
「　此日好雪何勞言說萬物無¶心江山日月」
#+END_VERSE

#+BEGIN_VERSE
「　此日好雪廓然敗賊逼塞乾¶坤誰人分別」
#+END_VERSE

*** 夏末送僧
#+BEGIN_VERSE
「　高僧相伴過九¶旬誰人言說話宗乘離凢離聖縱橫妙何人¶擬議落千峯」
#+END_VERSE

*** 僧云不知和尚門風
#+BEGIN_VERSE
「　廣教¶無門風縱橫處處通大地紅塵起失却主人¶翁」
#+END_VERSE

*** 雨下
#+BEGIN_VERSE
「　此日好雨乾坤無路日月長明¶西方淨土」
#+END_VERSE

*** 送手巾與史諫議述十頌¶

#+BEGIN_VERSE
「　廣教手巾無功無能觸目受用青山白雲」
#+END_VERSE

#+BEGIN_VERSE
「　廣¶教手巾亘古亘今寂寥虗廓打破乾坤」
#+END_VERSE

#+BEGIN_VERSE
「　廣教¶手巾不恊眾情有人借問太岳石崩」
#+END_VERSE

#+BEGIN_VERSE
「　廣教手¶巾何勞心神眀暗自尔青山白雲」
#+END_VERSE

#+BEGIN_VERSE
「　廣教手巾¶瞬目相呈露地白牛非凡非聖」
#+END_VERSE

#+BEGIN_VERSE
「　廣教手巾誰¶見誰聞直下便會喪却平生」
#+END_VERSE

#+BEGIN_VERSE
「　廣教手巾日月
<pb:KR6q0263_C_025-0793b>¶長眀縱橫自在新羅國人」
#+END_VERSE

#+BEGIN_VERSE
「　廣教手巾非功織¶成隨緣度日任性浮沉」
#+END_VERSE

#+BEGIN_VERSE
「　廣教手巾逼塞乾坤¶賢愚意觧笑殺胡僧」
#+END_VERSE

#+BEGIN_VERSE
「　廣教手巾不用持論言¶前薦淂翳却眼睛」
#+END_VERSE

*** 和荅西禪深和尚請齋二首
#+BEGIN_VERSE
「　莫推延莫推延從來此事只如然[膜-大+(句-口+匕)]¶雪雰雰兩度降不由人主不由天」
#+END_VERSE

#+BEGIN_VERSE
「　不推延¶不推延森羅萬象在目前臘雪雰雰天地黑¶露地白牛遍大千」
#+END_VERSE

*** 游草菴
#+BEGIN_VERSE
「　忽覩菴園任¶性癡憨有人到此如隔関山」
#+END_VERSE

*** 茶筵送化主師後逐句識
#+BEGIN_VERSE
「　有塩無醋(云如賊入空屋)¶有菜無油(云無私可隔)隨緣兀兀(云任性浮¶沉)百味[玝-十+小]羞(云觸𩔗有淂)」
#+END_VERSE

*** 僧言話次乃有頌
#+BEGIN_VERSE
「　一到仙州四十秋隨緣兀兀到此休幸¶遇高僧相伴後縱橫不意到峰頭」
#+END_VERSE

*** 僧寫真呈師師遂成頌自識之
#+BEGIN_VERSE
「　誰人寫真(動用乾¶坤)妙筆丹青(口吐辭華)明暗自尓(乾濕同方)¶何勞心神(任性浮沉)吾真非假(觸𩔗有淂)圖¶畫非真(擬心即差)容貌陋質(天不能盖)遍布¶乾坤(應物現形)」
#+END_VERSE

*** 年邁有頌
#+BEGIN_VERSE
「　廣教六十八¶凡聖俱歇滅有人相借問九月重陽莭」
#+END_VERSE

#+BEGIN_VERSE
「　廣¶教六十八誰人相軆察直下便會淂腦後三¶斤銕」
#+END_VERSE

*** 送供養主
#+BEGIN_VERSE
「　一年春盡一年春相煩¶化道任浮沉森羅萬象無私曲一聲纔動斬¶乾坤」
#+END_VERSE

*** 扇子
#+BEGIN_VERSE
「　廣教一柄扇本來無背面有
<pb:KR6q0263_C_025-0793c>¶時在手中要且無人見」
#+END_VERSE

*** 拄杖
#+BEGIN_VERSE
「　山僧一條¶杖縱橫無比量有時在手中應用遍十方」
#+END_VERSE
¶

*** 笻竹杖
#+BEGIN_VERSE
「　笻竹九節縱橫無邪大展長空凢¶聖路絕」
#+END_VERSE

*** 兩堂上座下喝頌
#+BEGIN_VERSE
「　兩堂上座齊¶下喝瞽目之人無分別凡言賔主句下分何¶勞龜卜問前程」
#+END_VERSE

*** 示徒
#+BEGIN_VERSE
「　廣教一言凡聖共¶傳直下便會萬里江山」
#+END_VERSE

*** 僧請益
#+BEGIN_VERSE
「　兀兀隨¶緣任浮沉不拘春夏及秋冬闍𥠖請益平生¶事問取寒山始知音」
#+END_VERSE

#+BEGIN_VERSE
「　衲僧衲僧不用持論¶言前薦淂腦後三斤」
#+END_VERSE

*** 李都尉問和尚生日述成十頌
#+BEGIN_VERSE
「　山僧生日處處真隨緣兀兀任¶浮沉森羅萬象無私曲日出天然照乾坤」
#+END_VERSE
¶

#+BEGIN_VERSE
「　山僧生處廓然寧不拘凢聖自在行任他前¶面歡與樂無心㐲物賀太平」
#+END_VERSE

#+BEGIN_VERSE
「　山僧生處碧¶雲中情與非情共一真眀暗盡時無邪路眀¶眀不墮聖凡前」
#+END_VERSE

#+BEGIN_VERSE
「　山僧生處少知音任性隨¶緣過幾春有人借問平生事石人打鼓木人¶聽」
#+END_VERSE

#+BEGIN_VERSE
「　山僧生處據令行十方禪子盡皆驚若¶人觧接無根樹海裏能挑水底燈」
#+END_VERSE

#+BEGIN_VERSE
「　山僧生¶處正令行野老謳歌盡傳名若人不識金剛¶用涅槃山側井中人」
#+END_VERSE

#+BEGIN_VERSE
「　山僧生處亘古今誰¶人言說話宗乘離凢離聖縱橫妙腦後抽簪¶祭鬼神」
#+END_VERSE

#+BEGIN_VERSE
「　山僧生處在林中碧澗虎聲騁英¶雄喝迴驚動十方剎萬里江山入千峰」
#+END_VERSE

#+BEGIN_VERSE
「　山
<pb:KR6q0263_C_025-0794a>¶僧生處峰頂上迦葉聞鍾出洞門粉骨碎身¶千萬刼思量難報我師恩」
#+END_VERSE

#+BEGIN_VERSE
「　山僧生處碧潭¶中不拘春夏及秋冬一刀兩叚湏休去何人¶擬議落千峰」
#+END_VERSE

*** 僧親近乃有頌
#+BEGIN_VERSE
「　廣教一言¶直下人嫌若人借問萬里江山」
#+END_VERSE
¶
古尊宿語錄卷第二十五　　　　　多一
<pb:KR6q0263_C_025-0795a>¶

