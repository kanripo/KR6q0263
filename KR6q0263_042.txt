# -*- mode: mandoku-view; -*-
#+DATE: 2016-06-08 5:25
#+TITLE: 古尊宿語錄
#+PROPERTY: CBETA_ID C077n1710
#+PROPERTY: ID KR6q0263
#+PROPERTY: SOURCE Zhonghua Canon Vol. 077, No. 1710
#+PROPERTY: VOL 077
#+PROPERTY: BASEEDITION C
#+PROPERTY: WITNESS CBETA
#+PROPERTY: LASTPB <pb:KR6q0263_C_042-0915a> 
#+PROPERTY: JUAN 42

 古尊宿語錄卷苐四十二　　　　　士六¶
僧錄司右闡教兼鍾山靈谷禪寺住持　淨戒　重校¶

* 雲峰禪師語錄二¶

** 舉古¶

師一日謂侍者曰汝問訊了一邊立地是什¶
麼道理荅云不會師云過這邊立侍者便過¶
師云無端無端。

舉僧問雪峯如何是佛峯¶
云𥧌語作什麼師云古人與麼道喚作應病¶
與藥放過即不可若不放過󲊛這裏下得什¶
麼語僧擬議師以拂子驀口打。

舉法燈禪¶
師初開堂日示眾云山僧本欲跧棲巖竇隨¶
眾過時又緣清涼老人有不了底公案今日¶
出來為他分㭊時有僧問如何是不了底公¶
案燈便打祖禰不了殃及兒孫僧云過在什¶
麼處燈云過在我殃及󲊛師云這漢一期與¶
奪也似光前絕後及乎拶著又却龍頭虵尾¶
如今莫有為清涼作王底麼。

舉教中道法¶
身流轉於五道是故眾生現時法身不現乃¶
竪起拂子云這箇是拂子那箇是法身又云¶
這箇是法身那箇是拂子會麼法身吞却拂¶
子拂子吞却法身於此若不會十月仲陽春¶
舉黃蘗一日問百丈云從上相承底事和尚¶
如何指示於人百丈據坐蘗云後代兒孫將¶
何傳受百丈云我將謂󲊛是箇人便歸方丈
<pb:KR6q0263_C_042-0915b>¶
師云怜兒不覺醜然雖如是盡法無民。¶

舉玄沙和尚一日見長生乃作一圓相云一¶
切人出此不得沙云情知󲊛向鬼窟裏作活¶
計生云某甲只恁麼和尚作麼生沙云一切¶
人出此不得生云某甲適來與麼道為什麼¶
不得和尚便道得沙云我道得󲊛道不得師¶
云道得道不得緫在玄沙圈繢裏如今還有¶
出得底麼。

舉僧問趙州學人乍入叢林乞¶
師指示趙州云󲊛喫粥了也未僧云喫粥了¶
也州云洗鉢盂去其僧大悟後雲門拈云且¶
道有指示無指示若道有指示向伊道什麼¶
若道無指示其僧因什麼悟去師云雲門不¶
識好𢙣恁麼說話大似為蛇畫足與黃門㘽¶
[髟/(泳-永+頁)]翠巖則不然這僧與麼悟去入地獄如箭¶
射。

舉雪峯示眾云盡乾坤大地撮來如一¶
粒粟米大拋向面前漆桶不會打鼓普請看¶
師云雖然匹上不足翠嵓更與葛藤拈拄杖¶
云還見雪峯麼。

舉黃蘗在南泉會裏為首¶
座一日捧鉢盂向南泉位上坐南泉入堂見¶
乃問長老什麼年中行道蘗云威音王已前¶
泉云猶是王老師兒孫在下去蘗便過第二¶
位坐泉便休師云從來叢林極有啇量或有¶
道湏知黃蘗有䧟虎之機又道湏知南泉有¶
殺虎之威若據與麼說話誠實苦哉殊不知
<pb:KR6q0263_C_042-0915c>¶
這般老賊有年無德一箇喫飯坐處也不依¶
本分若在翠嵓門下說什麼威音王已前王¶
老師更大直湏喫棒了趂出。

舉雲門大師¶
示眾云佛法也大有只是舌頭短師云雲門¶
大師與麼道也是秦州來僧云和尚作麼生¶
師便打。

舉祖師道泡幻同無礙云何不了¶
悟達法在其中非今亦非古師驀拈拄杖云¶
三世諸佛六代祖師天下衲僧鼻孔惣在這¶
裏又打香臺一下云南贍部洲北欝單越。¶

舉汾州和尚示眾云識得拄杖子行脚事畢¶
師拈起拄杖云這箇豈不是拄杖子阿那箇¶
是󲊛行脚事復云楖𣗖橫擔不顧人直入千¶
峯萬峯去。

舉古者道有物先天地無形本¶
寂寥能為萬象主不逐四時凋且道是什麼¶
物又云水長船高。

舉古者道過去諸如來¶
斯門已成就現在諸菩薩今各入圓明未來¶
修學人當依如是法師云停囚長智養病喪¶
軀驀拈拄杖云什麼處去也。

舉古者道禪¶
非意想道絕功勳汝等諸人作麼生叅。¶

舉祖師道如來一切法為度一切心我無一¶
切心何用一切法還信得及麼若信得及止¶
宿草庵且居門外若信不及長連床上有粥¶
有飯。

舉肇法師道智有窮幽之鑒而無知¶
焉神有應會之用而無慮焉古人與麼道也
<pb:KR6q0263_C_042-0916a>¶
大殺費力爭如諸上座寒即圍爐向火熱即¶
竹林溪畔坐然雖如是我且問󲊛畢竟事作¶
麼生。

舉祖師道吾本來茲土傳法救迷情¶
󲊛道這漢還自救得也未又道一花開五葉¶
結果自然成一人傳虛萬人傳實。

舉古者¶
道剃髮著袈裟冝應行聖道自餘閑雜事俱¶
為生死因師云汝等諸人橫檐拄杖撥草瞻¶
風遶天下行[邱-丘+胠]且道還曾踏著田地也無僧¶
無對師云虛生浪死漢。

舉瑞巖空寂禪師¶
尋常方丈內自召主人公自云喏又云惺惺¶
著師云鬼窟裏作活計却問傍僧云󲊛還識¶
瑞巖老漢麼僧無對師云蒼天蒼天。

舉教¶
中云有智若聞則能信解無智疑悔則為永¶
失師云釋迦老子壓良為賤󲊛還甘麼若甘¶
去行脚眼在什麼處若不甘轉身一句作麼¶
生道。

舉智門和尚道何物苦求而不得何¶
物不求而自來何物鐵椎打不破何物晝合¶
而夜開若人會得山僧意琉璃殿上長青苔¶
師云會麼穿破󲊛髑髏拶破󲊛鼻孔。

師一¶
日僧侍立次師忽召云某甲僧應喏師云過¶
去諸佛也與麼未來諸佛也與麼僧云和尚¶
又作麼生師便打復云來來僧近前師云我¶
早是無端入屎坑裏是󲊛屎臰氣也不知。¶

舉盤山和尚道似地擎山不知山之孤峻如
<pb:KR6q0263_C_042-0916b>¶
石含玉不知玉之無瑕師云這老漢生來莾¶
鹵學處顢頇似地擎山如石含玉什麼處得¶
這消息來。

舉教中道此見及緣元是菩提¶
妙淨明體祖師亦云六塵不𢙣還同正覺師¶
云會麼直饒󲊛向這裏叅見祖師了更買草¶
鞋行脚三千里外也被翠嵓換却眼睛了也¶
還有不甘底麼。

舉睦州見僧來云見成公¶
案放󲊛三十棒師云作賊人心虛。

舉古者¶
道虛堂𨵙寂夏修持閉戶踈人恠亦知儂家¶
自有同風事千里無來却肯伊師云說什麼¶
千里無來直得萬里無來鼻孔也在翠嵓手¶
裏僧云和尚只見錐頭利不見鑿頭方師呵¶
呵大笑云道什麼僧擬議師以拄杖趂出。¶

舉盤山道心若無事萬法不生師云會麼僧¶
云不會師云頼遇󲊛不會山僧拾得口喫飯。¶

舉睦州示眾云放開也在我捏聚也在我師¶
云負入不負出。

舉古人道山河石壁不礙¶
眼光師云作麼生是眼又拈起拄杖打禪床¶
一下云湏[弓*(乞-乙+小)]山百雜碎即不問󲊛且道娑竭¶
羅龍王年多少。

舉舍利弗問須菩提夢中¶
說般若波羅密與覺時是同是別師遂喝云¶
當時若下這一喝免見落三落四須菩提云¶
此義幽深吾不能說此會有[弓*(乞-乙+小)]勒大士當徃¶
問之師云果然舍利弗遂廻首問弥勒弥勒
<pb:KR6q0263_C_042-0916c>¶
云誰名[弓*(乞-乙+小)]勒誰是[弓*(乞-乙+小)]勒者師云什麼處去也。¶

舉五洩初叅石頭纔到門便問一言相契即¶
住一言不契即去石頭據坐五洩拂袖便行¶
石頭遂召闍梨闍梨五洩廻首石頭云從生¶
至死只是這箇廻頭轉腦作什麼五洩因而¶
有省師云石頭老坐不定把不住似這般檐¶
板漢教去便休又喚廻頭來却被他塗糊一¶
上道我向這裏有箇悟處驢年未夢見在。¶

舉古德云擬將心意學玄宗狀似西行却向¶
束徒經累刼終難會會得還歸六道中僧云¶
某甲不會師云苦瓠連根苦甜𤓰徹蒂甜。¶

舉木平叅洛浦問一漚未發時如何浦云移¶
舟諳水脉舉棹別波瀾木平不契後叅盤龍¶
亦如前問龍云移舟不別水舉棹即迷源木¶
平於是大省師云這漢當初於洛浦言下悟¶
去猶校些子却向盤龍死水裏淹殺後來有¶
人問如何是木平荅云不勞斤斧師云果然¶
只在這裏諸禪德大凢發足超方也湏甄別¶
邪正識辯真偽帶些眼筋始得然雖如是賊¶
過後張弓。

舉趙州問南泉知有底人向什¶
麼處去泉云山下作一頭水牯牛去州云謝¶
和尚指示泉云昨夜三更月到䆫師云若不¶
是南泉洎乎打破蔡州。

舉法眼示眾云識¶
得撜子周匝有餘雲門道識得撜子天地懸
<pb:KR6q0263_C_042-0917a>¶
殊師云官不容針私通車馬。

舉僧問葉縣¶
省和尚諸餘即不問如何是常今施設省云¶
有󲊛這驢漢問僧云恁麼則打鼓弄琵琶去¶
也省云捺胃放屁聲師云然則倚勢欺人爭¶
柰事不孤起葉縣失却一蒦眼還有撿點得¶
出麼若也撿點得出翠巖分坐與󲊛若撿點¶
不出撗案鏌鎁全正令太平寰宇斬癡頑。¶

舉祖師示眾云吾有一物非青黃赤白男女¶
等相汝等諸人還識麼師云當時忽有箇漢¶
出來為眾竭力不惜身命便與掀倒禪床喝¶
散大眾子孫也未到斷絕却有沙[弓*(乞-乙+小)]出來道¶
某甲識祖云󲊛既識喚作什麼云是諸佛之¶
本源神會之佛性祖便打云吾喚作一物尚¶
不中󲊛更喚作本源佛性此子已後設有把¶
茅蓋頭只成得箇知解宗徒師便喝云祖禰¶
不了殃及兒孫如今還有不甘底麼。

舉僧¶
問汾州如何是接初機句州云󲊛是行脚僧¶
如何是驗衲僧句州云西方日出夘如何是¶
正令行底句州云千里馳來呈舊面如何是¶
定乾坤底句州云北俱盧洲長粳米飯食者¶
無貪亦無嗔州云將此四轉語驗天下衲僧¶
師云將此四轉語被天下衲僧勘破。

舉保¶
壽開堂三聖為請主纔陞座聖推出一僧保¶
壽便打聖云似恁麼為人瞎却鎮州一城人
<pb:KR6q0263_C_042-0917b>¶
眼去在壽擲下拄杖便歸方丈師云臨濟一¶
宗掃地而盡因什麼到這裏驀拈起拄杖云¶
什麼處去也。

舉興化一日與同光帝坐次¶
帝云朕[(冰-水+〡)*ㄆ]下中原獲得一寶只是無人酬價¶
興化云略借陛下寶看帝以兩手舒開幞頭¶
脚化云君王之寶誰敢酬價師云會麼真不¶
掩偽曲不藏直有眼者辨取。

舉睦州問僧¶
什麼處來僧云那邊劄州云老僧屈僧云和¶
尚即得州云檐枷過狀擗脊便打師云睦州¶
何用繁詞那邊劄擗脊便打。

舉先地藏問¶
修山主甚處來主云南方來藏云南方近日¶
佛法如何主云啇量浩浩地藏云爭如我這¶
裏插田[怙-口+(田/寸)]飯喫師云會麼插田[怙-口+(田/寸)]飯喫言中¶
誰辨的午後打齋鐘金剛曾失色。

舉睦州¶
示眾云裂開也在我捏聚也在我時有僧問¶
如何是裂開州云三九二十七菩提涅盤真¶
如解脫即心即佛我且恁麼道󲊛又作麼生¶
僧云某甲不恁麼道州云盞子落地楪子成¶
七片師云會麼相罵饒󲊛接觜相唾饒󲊛潑¶
水。

舉雪竇示眾云要知真實相為但以上¶
無攀仰下絕己躬自然常光現前箇箇壁立¶
千仞師云雪竇與麼為人入地獄如箭。¶

舉五通仙人問佛佛有六通我有五通如何¶
是那一通佛召仙人仙人應諾佛云那一通
<pb:KR6q0263_C_042-0917c>¶
󲊛問我師云大小瞿曇被這外道勘破了也¶
有傍不肯底出來我要問󲊛如何是那一通。¶

舉古人道牽牛向水東不免官中徭役牽牛¶
向水西不免官中徭役不如隨分納些子師¶
云說什麼納些子盡乾坤大地色空明暗情¶
與無情惣在翠嵓這裏放行則隨緣有地把¶
住則逃竄無門且道放行好把住好。

舉僧¶
叅南院纔入方丈以手指云敗也院乃拈起¶
拄杖度與僧僧纔接院便打師云這僧雖然¶
頂上有光爭柰脚下似漆直饒十字縱橫朝¶
打三千暮打八百。

舉古人道無邊剎境自¶
他不隔於毫端十世古今始終不離於當念¶
師云手擎日月背負湏弥即不問󲊛新羅國¶
裏一句作麼生道。

舉古人道閙市裏識取¶
天子百草頭上薦取老僧雲門道蝦䗫入󲊛¶
鼻孔裏毒蛇穿󲊛眼睛中且向葛藤處會取¶
師云雲門大師恁麼道大似和泥脫墼若無¶
後語疑殺天下人翠岩今日因行不妨掉臂¶
乃竪起拂子云還見雲門麼。

舉世尊一日¶
於涅槃會上人天普集以手摩胷告大眾云¶
汝等善當觀我紫磨黃金身聸仰令足莫令¶
後悔若言吾滅非吾弟子若言吾不滅亦非¶
吾弟子于時百千萬眾一時悟道師云然則¶
膏肓之門不足以發藥翠岩且作死馬醫󲊛
<pb:KR6q0263_C_042-0918a>¶
等諸人皮下還有血麼。

舉南泉一日問黃¶
蘗定慧等學明見佛性此理如何蘗云十二¶
時中不依倚一物始得泉云莫是長老見處¶
云不敢泉云漿水錢且致草鞋錢教什麼人¶
還蘗便休師云若不同床臥焉知被裏穿。¶

舉古者道露裸裸赤洒洒四維無遮障上下¶
沒可把師云朝游羅浮暮歸檀特即不問󲊛¶
脚跟下一句作麼生道。

舉龐居士問馬祖¶
不昧本來人請師高著眼祖直上覷士云一¶
等無弦琴唯師彈得妙祖直下覷士禮拜祖¶
便歸方丈士隨後云今日弄巧成拙師云且¶
道賔家弄巧成拙主家弄巧成拙還有人揀¶
得出麼若揀得出三十棒一棒也較不得若¶
揀不出來年更有新條在惱乱春風卒未休。¶

舉教中云有諍則生死無諍則涅盤師云直¶
得風行草偃響順聲和不求諸聖不重己靈¶
無纖芥可留猶是爭諍法且作麼生是無諍¶
底法。

舉古者道三世諸佛不知有師云如¶
䖝蝕木狸奴白牯却知有師云雪上加霜。¶

舉德山問龍潭久嚮龍潭及乎到來潭又不¶
見龍又不現潭云子親到龍潭山便休師云¶
󲊛識龍潭老麼僧擬議師以拂子驀口打。¶

僧入室舉僧問趙州萬法歸一一歸何所師¶
便喝僧茫然師却問趙州道什麼僧擬議師
<pb:KR6q0263_C_042-0918b>¶
以拂子驀口打。

舉僧問智門祚和尚如何¶
是佛門云踏破草鞋赤脚走如何是佛向上¶
事門云拄杖頭上挑日月師乃問僧會麼僧¶
云不會師乃以頌示之鞋穿赤脚走衲僧休¶
大口日月杖頭挑面南看北斗僧便禮拜出¶
師云來來僧乃廻頭師云莫教撞著露柱。¶

舉溈山祐和尚方丈頌云溈山方丈峭峻難¶
上若人[跍-十+水]著氣如樊將師云作家宗師天然¶
有在僧云和尚作麼生師有頌示之翠岩方¶
丈曾無遮障衲子入來便見和尚僧便禮拜¶
起師云還見翠岩這箇老漢麼僧擬議師以¶
拂子驀口摵。

舉僧問香林如何是衲衣下¶
事林云臘月火燒山師乃問僧會麼僧云不¶
會師云󲊛為什麼謾老僧其僧良久云某甲¶
也有箇會處師云香林亦湏喫棒。

小叅舉¶
先百丈因歲暮示眾云󲊛一隊後生經律論¶
固是不知也入眾叅禪禪又不會臘月三十¶
日且作麼生折合去師云灼然諸禪德去聖¶
時遙人心淡薄看却今之叢林更是不得也¶
所在之處或聚徒三百五百浩浩地只以飯¶
食豐濃寮舍穩便為旺化也中間孜孜為道¶
者無一人設有十箇五箇走上走下半青半¶
黃會即惣道我會各各自謂握靈蛇之寶孰¶
肯知非洎乎挨拶鞭逼將來直是萬中無一
<pb:KR6q0263_C_042-0918c>¶
苦哉苦哉所謂般若叢林歲歲凋無明荒草¶
年年長就中今時後生纔入眾來便自端然¶
拱手受他別人供養到處菜不擇一莖柴不¶
般一束十指不霑水百事不干懷雖則一朝¶
快意爭柰三塗累身豈不見教中道寧以熱¶
鐵纏身不受信心人衣寧以洋銅灌口不受¶
信心人食上座若是去直饒變大地作黃金¶
攪長河為酥酪供養上座也未為分外若也¶
未是至於滴水寸[糸*系]便湏披毛戴角牽犁拽¶
𣏌償他始得不見祖師道入道不通理復身¶
還信施此是决定底事終不虛也諸上座光¶
陰可惜時不待人莫待一朝眼光落地菑田¶
無一簣之功鐵圍䧟百刑之痛莫言不道[玝-十+小]¶
重。
** 偈頌
*** 原居
#+BEGIN_VERSE
「　挂錫西原上。玄徒苦¶問津。千峯銷積雪。萬木自廻春。谷暖泉聲遠。¶林幽鳥語新。飜思遺隻履。深笑洛陽人。」
#+END_VERSE

#+BEGIN_VERSE
「　挂¶錫西原上。誰同振此風。卷簾千障日。坐石一¶枝笻。雪嶺書無說。衡陽信不通。廻觀清景外。¶雲鳥自憧憧。」
#+END_VERSE

*** 三印
#+BEGIN_VERSE
「　一印印泥賢愚共知¶捩轉鼻孔頂上金槌」
#+END_VERSE

#+BEGIN_VERSE
「　一印印水徒張唇觜¶未涉流沙洪濤競起」
#+END_VERSE

#+BEGIN_VERSE
「　一印印空明月清風¶爍迦羅眼齋後之鐘」
#+END_VERSE

*** 春日閑居
#+BEGIN_VERSE
「　林下¶春時節融融萬物新睠茲和煦力孰不謂通¶津」
#+END_VERSE

#+BEGIN_VERSE
「　林下春時節幽居境倍清曉雲分岳色
<pb:KR6q0263_C_042-0919a>¶流水帶鶯聲」
#+END_VERSE

#+BEGIN_VERSE
「　林下春時節遲遲日漸暄不¶知謌有道泉石自相便」
#+END_VERSE

#+BEGIN_VERSE
「　林下春時節誰同¶狎此心野花開不盡巖檜冷森森」
#+END_VERSE

*** 布袋和尚
#+BEGIN_VERSE
「　散誕不拘儀軌終日拖泥帶水茫茫¶竟未知歸教伊從誰雪耻」
#+END_VERSE

#+BEGIN_VERSE
「　困來抱囊無語¶傍觀盡生疑慮未免開献諸人是甚閑家破¶具」
#+END_VERSE

#+BEGIN_VERSE
「　貧道本無遮護舉目知君罔措可憐二¶月三月是處蜂狂蝶舞」
#+END_VERSE

#+BEGIN_VERSE
「　莫訝衣裳破碎入¶廛且無忌諱橫身要道等人那箇便知圈繢」
#+END_VERSE
¶

#+BEGIN_VERSE
「　日暮愛游貧里豈是圖他小利分明報󲊛諸¶人臘水氷霜滿地」
#+END_VERSE

*** 和泥合水
#+BEGIN_VERSE
「　余有一¶道千聖不到北走南奔相頭買[幌-光+月]是何之道¶雲橫碧嶠」
#+END_VERSE

#+BEGIN_VERSE
「　余有一辨風生嶽面舉目千差¶知君不薦是何之辨僧堂佛殿」
#+END_VERSE

#+BEGIN_VERSE
「　余有一說¶善知時節若人會得眼裏添榍是何之說春¶寒秋熱」
#+END_VERSE

#+BEGIN_VERSE
「　余有一劒寒光若練虎嘯風生飛¶霞走電是何之劒灰頭土面」
#+END_VERSE

#+BEGIN_VERSE
「　余有一機聖¶凢共知拈却鼻孔舉起湏[弓*(乞-乙+小)]是何之機淵明¶[(甬-用+(刃/一))*皮]眉」
#+END_VERSE

*** 示學者三首
#+BEGIN_VERSE
「　赫日光中誰不了底¶事堂堂入荒草擔簦負笈苦勞心從門入者¶非家寶演宗乘提祖教千年枯骨何堪咬南¶北東西歸去來拈得鼻孔失却口」
#+END_VERSE

#+BEGIN_VERSE
「　經不看¶禪不會終日擁爐長瞌睡五湖禪子競頭來¶眨上眉毛三門外」
#+END_VERSE

#+BEGIN_VERSE
「　翠嵓不會禪仰面看青
<pb:KR6q0263_C_042-0919b>¶天打破大唐國笑殺老南泉」
#+END_VERSE

*** 因雪示眾二首
#+BEGIN_VERSE
「　雪雪片片交飛無暫歇萬里江山一樣¶平要津把斷底時節文殊印普賢訣」
#+END_VERSE

#+BEGIN_VERSE
「　杲日當¶空還漏泄無言童子念摩訶憍梵鉢提長吐¶舌」
#+END_VERSE

*** 宗本義
#+BEGIN_VERSE
「　宗本纔彰義已[賒-示+未]徒將心識¶話周遮漁人夜唱歸煙島樵父春行踏落花」
#+END_VERSE
¶

*** 六相義
#+BEGIN_VERSE
「　成壞惣別同異帝網交叅六義¶拈起大地山河透出過現未世文殊夢裏揚¶眉普賢空中彈指三十年後自看且恁和泥¶合水」
#+END_VERSE

*** 頌古十二首
#+BEGIN_VERSE
「　灌水不滿巵運雪不¶填井吁哉碧眼人迢迢涉葱嶺」
#+END_VERSE

#+BEGIN_VERSE
「　絕粒既無功¶負舂寧有省一花五葉開猿嘯諸峯頂」
#+END_VERSE
¶

#+BEGIN_VERSE
「　入門何必辨來機潦倒禪和不自知栢樹[庭-壬+手]¶前剛指注飜令平地下針錐」
#+END_VERSE

#+BEGIN_VERSE
「　抱拙少林已¶九年趙州忽長亭前栢可憐無限守株人寥¶寥坐對千峯色」
#+END_VERSE

#+BEGIN_VERSE
「　平常心是道舉步入荒草¶翻嗟王老師到底不能曉」
#+END_VERSE

#+BEGIN_VERSE
「　玉兔金烏任飛走¶桃花見後謂無疑壯志由來本是伊若問玄¶沙言未徹」
#+END_VERSE

#+BEGIN_VERSE
「　現前贓物自家知趙州有語喫茶¶去明眼衲僧皆賺舉不賺舉未相許堪笑禾¶山解打鼓」
#+END_VERSE

#+BEGIN_VERSE
「　杖林山下竹筋鞭頭尾拈來惣¶一般莫恠玄沙不出嶺他家元是釣漁舡」
#+END_VERSE
¶

#+BEGIN_VERSE
「　言中辨的老禪和驀直臺山路不蹉勘破却¶回人莫問嶽陽船子洞[庭-壬+手]波」
#+END_VERSE

#+BEGIN_VERSE
「　踏著秤槌硬
<pb:KR6q0263_C_042-0919c>¶似鐵矇𥋾禪和猶未瞥三冬嶺上火雲生六¶月長天降大雪」
#+END_VERSE

#+BEGIN_VERSE
「　杜禪和杜禪和一箇餬餅¶無奈何禮拜任君頭著地海東舩子過新羅¶洞山有語麻三觔衲子擎拳要問津因憶舊¶年看草字張顛顛後更無人」
#+END_VERSE

#+BEGIN_VERSE
「　休問藏身北¶斗撩他露柱煩惱𨁝跳撞入燈籠穿却湖南¶長老」
#+END_VERSE

*** 因僧舉泐潭頌乃有頌示之
#+BEGIN_VERSE
「　北斗¶藏身事不孤韶陽由是喪殘軀而今澤國垂¶綸者猶把鯹鱣誑懵夫」
#+END_VERSE

*** 留僧
#+BEGIN_VERSE
「　侍余函丈¶二三秋日[損-口+ㄙ]由來道未詶何事解衣輕取別¶鉢囊猶挂樹梢頭」
#+END_VERSE

*** 數珠
#+BEGIN_VERSE
「　落落循環在手¶茫茫未知出跳雖然本自圓成爭奈其中一¶竅放行怛薩舒光把住毗沙匿曜有時捉向¶手中貴與衲僧取笑」
#+END_VERSE

*** 南峯師子山
#+BEGIN_VERSE
「　狀奪¶西河類雄雄鎮此峯爪牙終不露狐兔自潛¶蹤」
#+END_VERSE

*** 雲門上菴
#+BEGIN_VERSE
「　草堂危構若耶西九夏幽¶居景物奇簾卷乱峯初雨後白雲流水自相¶隨」
#+END_VERSE

*** 送化士
#+BEGIN_VERSE
「　化門舒卷豈同時出塞還湏¶斬萬機道泰却旋林下日卷簾閑看岳雲歸」
#+END_VERSE
¶

*** 送文禪者
#+BEGIN_VERSE
「　禪人別我訪南宗吳楚山川去¶幾重莫謂臨岐無可贈萬年松在祝融峯」
#+END_VERSE
¶

*** 送寧首座
#+BEGIN_VERSE
「　一語通諸密開權涉化門當機¶如有路北斗坐南坤」
#+END_VERSE

*** 送就維那
#+BEGIN_VERSE
「　振錫歸¶韶石重來欵竹扉無言宣祖意溢目太陽輝」
#+END_VERSE

<pb:KR6q0263_C_042-0920a>¶

*** 送華禪者
#+BEGIN_VERSE
「　一字不出頭十字不挑脚可惜¶少林人端坐無斟酌孰云錯金錫高擎返故¶鄉清風浩浩生寥廓」
#+END_VERSE

*** 送聦山主
#+BEGIN_VERSE
「　故國曾¶不住他鄉無暫留肩橫一枝錫何處問蹤由」
#+END_VERSE
¶

*** 寄慈濟大師
#+BEGIN_VERSE
「　凜凜冰風臨晚景環爐獨坐¶雙峯頂茫茫六合曾未知月寫千江萬江影」
#+END_VERSE
¶

*** 寄福嚴禪師二首
#+BEGIN_VERSE
「　跡遁寒岩雲鳥絕陰崖¶流水花微發昨夜天風掃石床寥寥坐對三¶生月」
#+END_VERSE

#+BEGIN_VERSE
「　一葉落兮天下秋古今人事謾悠悠¶皇恩三讓名還大千載真風詠莫𠇲」
#+END_VERSE

*** 寄雲蓋鵰禪師
#+BEGIN_VERSE
「　情忘應許道相交肯謂川途有¶所遙月皎五峯湘水白雲蒸石廩露偏饒」
#+END_VERSE
¶

*** 寄南華慈濟禪師
#+BEGIN_VERSE
「　曹溪何幸示來書忽憶¶當年在大愚堪笑堪悲無限事甜𤓰生得苦¶葫蘆」
#+END_VERSE

#+BEGIN_VERSE
「　握草為金未足奇韶陽風骨與誰知¶年來老大渾無用應對盧公獨斂眉」
#+END_VERSE

*** 寄木山長老
#+BEGIN_VERSE
「　刊石𠇲誇自點頭武陵法道欲誰¶醻年來應是慵開眼獨坐龍門見九州」
#+END_VERSE
¶

*** 寄龍王進長老
#+BEGIN_VERSE
「　南北山居道不殊不殊猶¶未得通途龍峯地暖花應秀石廩雲寒萬仞¶孤」
#+END_VERSE

*** 與李君行者
#+BEGIN_VERSE
「　辭家日久慕叅禪不憚¶崎嶇甚可憐報汝速湏歸故里闌冬耕取昔¶年田」
#+END_VERSE

*** 暮冬𣄆懷
#+BEGIN_VERSE
「　雪壓恠松枝欲折[襄-(口*口)]病¶畏寒長擁爐添薪坐久眼忽瞑偃臥不知山
<pb:KR6q0263_C_042-0920b>¶月晡」
#+END_VERSE

*** 聸木平道人
#+BEGIN_VERSE
「　嶽頂雲披。清風皃古。¶一漚未形。萬機起縷。道極致淳。行敦亡矩。稽¶首木平。不勞斤斧。」
#+END_VERSE

*** 禪人寫余真固命余贊¶

#+BEGIN_VERSE
「　頂高頰拳祖佛之怨唇尖鼻[卸-ㄗ+夬]禪[庭-壬+手]之孽天¶下人憎這箇老傑」
#+END_VERSE

#+BEGIN_VERSE
「　十五十六天輪地軸日¶面月面神嘷鬼哭少室從風竹馬年而今莫¶問胡家曲(咄)」
#+END_VERSE

*** 自詒一首
#+BEGIN_VERSE
「　壞衲曾披蒙雪頂。¶遶軒松竹冷相侵。虛堂夜永坐將半。花落嵓¶前知幾深。」
#+END_VERSE

*** 山居四首
#+BEGIN_VERSE
「　片片殘紅隨遠水。¶依依煙樹帶斜陽。橫笻石上誰相問。猿嘯一¶聲天外長。」
#+END_VERSE

#+BEGIN_VERSE
「　靜聽凉飈遶洞溪。漸看秋色入¶冲微。漁人撥破湘江月。樵父踏開松子歸。」
#+END_VERSE
¶

#+BEGIN_VERSE
「　壠麥重重覆紫煙。太平時節見豐年。野雲忽¶散孤峯出。列沠橫飛落澗泉。」
#+END_VERSE

#+BEGIN_VERSE
「　凍把巖根雪¶尚稠。暮雲閑鏁遠峯頭。地爐骨柮高燒起。石¶銚烹茶時一甌。」
#+END_VERSE

*** 荅雲峯正大師二首
#+BEGIN_VERSE
「　溢¶目江山雪正深。𣄆[庭-壬+手]寒色尚沉沉。尤忻象外¶有良契。時以嘉言慰此心。」
#+END_VERSE

#+BEGIN_VERSE
「　竹齋欹枕病方¶廻。春餤梅花忽寄來。[王*尒]重此恩何以報。榰笻¶時上石樓臺。」
#+END_VERSE

*** 寄道友
#+BEGIN_VERSE
「　散盡浮雲落盡花。¶到頭明月是生涯。天垂六幕千山外。何處清¶風不舊家。」
#+END_VERSE

*** 對菊
#+BEGIN_VERSE
「　澹然金菊映秋光。底事¶無人泛玉觴。飜憶陶潛舊池上。肯教和草過¶重陽。」
#+END_VERSE

*** 退居寄承天偶作五首
#+BEGIN_VERSE
「　道薄常慙
<pb:KR6q0263_C_042-0920c>¶繼祖猷。退居嵓谷任春秋。齋時自有盂𦎟飯。¶六合清風卒未休。」
#+END_VERSE

#+BEGIN_VERSE
「　道薄常慙継祖天。瞬眸¶金色已虛傳。而今猶舉僧伽𦚣。端坐鷄峯誑¶後賢。」
#+END_VERSE

#+BEGIN_VERSE
「　道薄常慙継祖燈。老來林下笑盧能。¶抱腰持石長三尺。不愧黃梅會裏僧。」
#+END_VERSE

#+BEGIN_VERSE
「　道薄¶常慙継祖心。九年何事絕知音。到頭無頼空¶廻首。皮髓分拏直至今。」
#+END_VERSE

#+BEGIN_VERSE
「　道薄常慙継祖門。¶隨家豐儉且安貧。掌間日月湏[弓*(乞-乙+小)]走。把住南¶星對北辰。」
#+END_VERSE

*** 十二時歌
#+BEGIN_VERSE
「　鷄鳴丑眹兆之前¶還乱走夢裏論量幾萬般天明無是虛開口」
#+END_VERSE
¶

#+BEGIN_VERSE
「　平旦寅山河大地掌中擎金剛熖裏空彈指¶碧眼胡僧來未能」
#+END_VERSE

#+BEGIN_VERSE
「　日出夘烜赫威光無剩¶少茫茫宇宙未知歸競向途中闘機巧」
#+END_VERSE

#+BEGIN_VERSE
「　食¶時辰南北東西誰是親鉢裏不逢香積飯深¶慙枉作出家人」
#+END_VERSE

#+BEGIN_VERSE
「　禺中已信手拈來無不是¶迷却南街走北街草鞋踏破因誰置」
#+END_VERSE

#+BEGIN_VERSE
「　日南¶午飜出囊中無一縷銅頭鐵額知未知草偃¶風行立千古」
#+END_VERSE

#+BEGIN_VERSE
「　日昳未休話真如論實義官¶家不許夜行人誰教醉酒街頭睡」
#+END_VERSE

#+BEGIN_VERSE
「　晡時申¶遊子前來問要津鉢盂打破渾閑事茶塩少¶了却生嗔」
#+END_VERSE

#+BEGIN_VERSE
「　日入酉朝參暮請何曾有不如¶靜坐念金剛從他笑破衲僧口」
#+END_VERSE

#+BEGIN_VERSE
「　黃昬戌一¶點寒燈照幽室鐘鼓喧轟閙一場摩訶般若¶波羅密」
#+END_VERSE

#+BEGIN_VERSE
「　人定亥啐啄之機遭哂恠自從胡
<pb:KR6q0263_C_042-0921a>¶亂知幾年不曾少人一丈債」
#+END_VERSE

#+BEGIN_VERSE
「　夜半子開眼¶尿床到如此老胡猶自涉崎嶇石塔空留鎮¶熊耳」
#+END_VERSE

*** 師嘉祐七年七月將示寂上堂有頌¶

#+BEGIN_VERSE
「　住世六十五年為僧五十七夏玄徒休問指¶歸鼻孔大頭向下」
#+END_VERSE
¶
古尊宿語錄卷苐四十二　　　　　士六
<pb:KR6q0263_C_042-0922a>¶

